+++
title = "001 Subrahmanyam Korada"

+++
[[Subrahmanyam Korada	2022-02-11, 06:02:52 [Source](https://groups.google.com/g/bvparishat/c/Nx_s3GczV64)]]



नमो विद्वद्भ्यः

  

अवश्यमेव सामान्यं विशेषं प्रति गच्छति ।

गतमात्रं च तत्तेन विशेषे स्थाप्यते ध्रुवम् ॥ **तंत्रवार्तिकम् , अ3- पा1- अधि15- सू27**

  

**कृष्णयजुर्वेदः - वैशेषिकदर्शनम् - बौद्धदर्शनम् - पूर्वमीमांसा - व्याकरणम् - वेदान्तः**

**  
**

**सामान्यविशेषभावः**शास्त्रेषु दर्शनेषु च प्रतिपादितः --

  

**वैशेषिकदर्शनम् (1-2-35)** -- सामान्यं विशेष इति बुद्ध्यपेक्षम् -- (**वृत्तिः**) - समानाकारप्रतीतिजनकत्वं बुद्धौ कृत्वा सामान्यमिति व्यवहरन्ति । व्यावृत्तप्रतीतिजनकत्वं बुद्धौ कृत्वा विशेष इति व्यवहरन्ति .. ।

  

**गौः इति सामान्यम् -- कपिला गौः इति विशेषः -- अत्र विशॆषेण सामान्यं बाध्यते - अवश्यं सामान्यं विशेषेण (शाखान्तरस्थेनापि ) संबन्धं प्राप्य तिरोभावं गच्छति - ततः विशेष एव भासते -- ध्रुवम् = निश्चयः ।**

**ब्राह्मणेभ्यो दधि दीयताम् , तक्रं कौण्डिन्याय -- तक्रेण दधि बाध्यते । कौण्डिन्यं प्रतिश्यायः (common cold) बाधते ।**

**So when कौण्डिन्य is occupying the first place in the पङ्क्ति (row - पङ्क्तिभोजनम् ) he is not served curd - otherwise प्रथमातिक्रमे काराणाभावात् (श्लोकवार्तिकम् - अपोहवादः 27)**

**he has to be offered curd on a par with others .**

****

**कस्मात् ?**--

  

**निर्विशेषं न सामान्यम् - इति न्यायः** । गोत्वं सामान्यम् -- कपिलगोत्वम् विशेषः । **अयमेव पन्थाः भिन्नभिन्नशास्त्रेषु अनुस्रियते - उत्सर्गापवादादिरूपेण** ।

क्रियया कारकसामान्यम् कारकविशेषो"पि आक्षिप्यते इति कृत्वा वाक्ये काराकान्तरनिवर्तनार्थं कारकाणि उच्चार्यन्ते । कारकशक्तेः कारकस्य च आधाराधेयभावः संबन्धः ।

दण्डेन इत्यत्र करणत्वं शक्तिः आधेयः , सा शक्तिः दण्डे अस्तीति दण्डः तावत् आधरः ( **413 , वाक्यकाण्डः , वाक्यपदीयम्** ) -- **अन्विताभिधानवादः** ।

  

**सर्वं स्वलक्षणम् -- बौद्धानां आर्यसत्येषु अन्यतमम् (सर्वं दुःखम् , सर्वं क्षणिकम् , सर्वं शून्यम् ) --**

**यदा स्वलक्षणं सर्वं द्रव्यं भवति तदा सामान्यविशेषभावः नैव संभवति -- तेन न वृक्षः वृक्षत्वावच्छिन्नः किन्तु इतरेभ्यो वृक्षेभ्यो भिन्नः ।**

  

This theory is vehemently refuted by **Kumarilabhatta in आकृतिवाद of श्लोकवार्तिकम्** --

  

विशेषमात्र इष्टे च न सामान्यमतिर्भवेत् ।

सामान्यमात्रबोधे तु निर्निमित्ता विशेषधीः ॥ 6

**पार्थसारथिमिश्रस्य न्यायरत्नाकरः** -- यदि **तावदसाधारणं स्वलक्षणमेव वस्तु सामान्यम् , यथा सौगतैरुच्यते** , ततः ’ अयं गौरयमपि ’ इति सामान्यबुद्धिर्न स्यात् । यदि तु गोत्वादिशाबलेयादिविशेषाननुवृत्तव्यावुत्तात्मनः

अपह्नुत्य **महासामान्यं सन्मात्रमेव वस्त्वङ्गीक्रियते , यथा वेदान्तिभिरुच्यते , " ततः गौरयम् , अश्वो’यम् , शाबलेयो’यम् " इति बुद्धिर्न स्यात् ।**

**  
**

**अन्यो’न्यापेक्षिता नित्यं स्यात् सामान्यविशेषयोः ।**

**विशेषाणां च सामन्यं ते च तस्य भवन्ति हि ॥ 9**

  

**’ निर्विशेषं न सामान्यं ’ भवेच्छशविषाणवत् ।**

**सामान्यरहितत्वाच्च विशेषस्तद्वदेव हि ॥ 10**

**  
**

**वेदान्तिन्s accept महासत्ता or महासामान्यम् (ब्रह्मन् only) ---**

**  
**

सर्वशक्त्यात्मभूतत्वम् एकस्यैवेति निर्णयः ।

भावानामात्मभेदस्य कल्पना स्यादनर्थिका ॥ **वाक्यपदीयम् , पदकाण्डः , जातिसमुद्देशः , 22 ( भावानां पदार्थानां सामान्यविशेषाभेदेन कल्पना अनर्थिका यतः वस्तु एकमेव ब्रह्म ) ।**

सम्बन्धिभेदात् सत्तैव भिद्यमाना गवादिषु ।

जातिरित्युच्यते तस्यां सर्वे शब्दा व्यवस्थिताः ॥ **ibid 33 ( संबन्धिभेदात् द्रव्यभेदात् ) ।**

  

Nagesa in **लघुमञ्जूषा** says Vedantins do not accept जाति (जातिर्जातं च सामान्यम् -- **अमरः** ) --

  

अग्नेः अग्नित्वम् अपागात् (**छां उप** ) -- i**जातिः अनित्या** ( **ब्रह्मैव नित्यम्** ) ।

  

The following पाणिनीयप्रक्रिया is essential to understand the पूर्वपक्ष and सिद्धान्त wherein the quoted verse occurs --

  

**देवतान्तात् तादर्थ्ये यत्** (पा 5-4-24) -- अग्निदेवतायै इदम् अग्निदेवत्यम् (पितृदेवत्यम् ) ।

**सास्य देवता** ( पा 4-2-24) -- इन्द्रो देवता अस्य इति ऐन्द्रं हविः ।

शैषिके’र्थे आग्नेयः - ’ **सर्वत्र अग्निकलिभ्यां ढग्वक्तव्यः** ’ (**वार्तिकम्** ) ।

**अग्नेर्ढक्** (पा 4-2-33) -- प्राग्दीव्यतीयेष्वर्थेषु (**आयनेयीनीयियः फडखछघां प्रत्ययादीनाम्**  पा 7-1-2 इति एयादेशः ) -- आग्नेयम् ।

**देवतान्तात्तादर्थ्ये यत्**(पा 5-4-24) द्विदेवतायै इदं द्विदेवत्यम् । एकदेवत्यम् ।

**देवात्तल्** (5-4-27) - स्वार्थे । देव एव देवता । अग्निर्देवता - गायत्री देव्ता ।

  

अग्निश्च सोमश्च - ’ **चार्थे द्वन्द्वः ’ (पा 2-2-29) - ’ देवताद्वन्द्वे च ’ ( पा 6-3-26) - ’ ईदग्नेः सोमवरुणयोः** ’ (पा 6-3-27 ) ईकारः - ’ **अग्नेः स्तुत्स्तोमसोमाः** ’ (पा 8-3-82 ) षत्वम् -- अग्नीषोमौ ।

’ **द्यावापृथिवीशुनासीरमरुत्वदग्नीषोमवास्तोष्पतिगृहमेधाच्छ च** ’ (पा 4-2-32 ) - अग्नीषोमौ देवता अस्य अग्नीषोमीयम् ।

’**समर्थानां प्रथमाद्वा** ’ ( पा 4-1-82 ) -- तद्धितेषु ।

’ **समर्थः पदविधिः** ’ (पा 2-1-1 ) -- समासेषु तद्धितेषु च । ’ **सविशेषणानां वृत्तिर्न ’ , वृत्तस्य वा विशेषणयोगो न ’ ( वार्तिके )**- **महाभाष्यम्** ।

  

तत्र **पूर्वपक्षसूत्रम्** ( पू मी 3-1-15-26 ) --

**आग्नेयस्य चतुर्धाकरणाधिकरणम्** --

शेषस्तु गुणसंयुक्ता साधरणः प्रतीयेत मिथस्तेषा असंबन्धात् ।

  

दर्शपूर्णमासयोः अयं मन्त्रः - ’ आग्नेयं चतुर्धा करोति ’ (it means
अग्निदेवताकं पुरोडाशं चतुर्धा विभजति ) ।

There is the doubt - is it , चतुर्धाकरणम् , applicable in all cases , i e आग्नेये, अग्नीषोमीये , ऐन्द्राग्ने , or only in आग्नेय ?

(सूत्रार्थः) - शेषः = चतुर्धाकरणम् , आग्नेयमिति देवतागुणसंयुक्तः साधारणः (सामान्यत्वेन ) प्रतीयते - अग्नीषोमीये’पि स्यात् ऐन्द्राग्ने’पि । तावप्याग्नेयौ ।

यस्य अग्निर्देवता , अन्या च भवत्यसौ आग्नेयः ।

तद्यथा डित्थस्य , डबित्थस्य च माता , सा डबिथस्य भवति एवमिहापि ( she is the mother of Dittha and Dabittha and can be taken as the mother of Dabittha )

तेषाम् चतुर्धाकरणस्य अग्न्यादेश्च असंबन्धात् अग्न्याद्युद्देश्यतावच्छेदकरूपेण अनुक्तत्वात् ।

अग्निः उपलक्षणार्थः । तस्मात् द्विदेवत्ये’पि चतुर्धाकरणम् भवति । एवंविधानां साधारणत्वं च प्राशित्रे दृश्यते ।

  

**सिद्धान्तसूत्रम्** ( पू मी 3-1-15-27) --

  

व्यवस्था वा अर्थसंयोगात् लिङ्गस्य अर्थेन संबन्धात् लक्षणार्था गुणश्रुतिः ।

  

चतुर्धाकरणम् आग्नेये एव व्यवतिष्ठेत - कुतः? अर्थसंयोगात् । अग्निना देवतया अर्थेन एकदेवत्यस्य संयोगः न द्विदेवत्यस्य अग्नीषोमीयस्य
ऐन्द्रग्नस्य च ।

कुतः ? यस्य अग्नीषोमौ देवता तस्य अग्निः सोमम् अपेक्षमाणः न निरपेक्षः
।**समर्थः पदविधिः इति****समर्थानां प्रथमाद्वा इति च स्मरणात् , सापेक्षम् असमर्थं भवतीति तद्धितवृत्तिः न भवति** ।

**तस्मात् यत्र निरपेक्षः अग्निर्देवता तत्रैव चतुर्धाकरणम् ।**

**डित्थस्य माता इति मातृत्वं अव्यासज्यवृत्तित्वम् , न किञ्चिदत्रापेक्ष्यते ।**

**प्राशित्रावदानादिस्थलेषु तु उपलक्षणार्था ।**

**’यस्य येनार्थसंबन्धः दूरस्थेनापि तस्य सः ’** - इति न्यायेन शाखान्तरीयमपि विशेषं प्रति सामान्यं गच्छति -सामान्येन विना विशेषस्य अनुपपद्यमानत्वात् - ततश्च उपसंहारः । इदमेव अवश्यध्रुवशब्दाभ्याम् उक्तम् ।

  

धन्यो’स्मि

  

  

Dr.Korada Subrahmanyam  
Professor of Sanskrit (Retd)

299 Doyen , Serilingampally, Hyderabad 500 019  
Ph:09866110741

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

  

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To view this discussion on the web visit > [https://groups.google.com/d/msgid/bvparishat/CABODy2hsM%3DZiXzOMR-vr905XOCHRtba0V8ORNDF%3DbYEqURUWCw%40mail.gmail.com](https://groups.google.com/d/msgid/bvparishat/CABODy2hsM%3DZiXzOMR-vr905XOCHRtba0V8ORNDF%3DbYEqURUWCw%40mail.gmail.com?utm_medium=email&utm_source=footer).  

