+++
title = "009 Hnbhat B.R."

+++
[[Hnbhat B.R.	2020-08-11, 16:42:39 [Source](https://groups.google.com/g/bvparishat/c/AKWrt9sI1NQ)]]



Kalpadruma

शब्दः

, पुं, (शब्द + भावे घञ् । यद्बा, शप आक्रोशे + “शाशपिभ्यां ददनौ । ” उणा ० ४ । ९७ । इति दन् । पकारस्य बकारः । ) श्रोत्रग्राह्यगुणपदार्थ- विशेषः । तत्पर्य्यायः । निनादः २ निनदः ३ ध्वनिः ४ ध्वानः ५ रवः ६ स्वनः ७ स्वानः ८ निर्घोषः ९ निर्हादः १० नादः ११ निःस्वानः १२ निःस्वनः १३ आरवः १४ आरावः १५ संरावः १६ विरावः १७ । इत्यमरः ॥ संरवः १८ रावः १९ । इति शब्दचन्द्रिका ॥ घोषः २० । इति जटा- धरः ॥ स च ध्वन्यात्मको वर्णात्मकश्च । यथा, “कण्ठसंयोगादिजन्या वर्णास्ते कादयो मताः । सर्व्वः शब्दो नभोवृत्तिः श्रोत्रोत्पन्नस्तु गृह्यते ॥ वीचीतरङ्गन्यायेन तदुत्पत्तिस्तु कीर्त्तिता । कदम्बगोलकन्यायादुत्पत्तिः कस्यचिन्मते ॥ उत्पन्नः को विनष्टः क इति बुद्धेरनित्यता । सोऽयं क इति बुद्धिस्तु साजात्यमवलम्बते । तदेवौषधमित्यादौ सजातीयेऽपि दर्शनात् ॥ ” इति भाषापरिच्छेदः ॥ शब्दं निरूपयति । “शब्दो ध्वनिश्च वर्णश्च मृदङ्गादिभवो ध्वनिः । सर्व्वः शब्दो नभोवृत्तिः श्रोत्रोत्पन्नस्तु गृह्यते ॥ ” इति ॥

  





> To view this discussion on the web visit > [https://groups.google.com/d/msgid/bvparishat/1597131421.S.50421.autosave.drafts.1597134444.24828%40webmail.rediffmail.com](https://groups.google.com/d/msgid/bvparishat/1597131421.S.50421.autosave.drafts.1597134444.24828%40webmail.rediffmail.com?utm_medium=email&utm_source=footer).  

