+++
title = "000 Abhinav Kadambi"

+++
[[Abhinav Kadambi	2020-08-03, 15:21:37 [Source](https://groups.google.com/g/bvparishat/c/p5B4kcJd_vE)]]



మహామహోపాధ్యాయ పత్రకారశిరోమణి కళాసరస్వతి **డా. తిరుమల రామచంద్రగారు** సంపాదకులు, రచయిత, స్వాతంత్ర్యసమరయోధుడు, మరియు భాషావేత్త. వారు మాతృభాష తెలుగుతో పాటు కన్నడ, తమిళ, సంస్కృతం, ప్రాకృతాది భాషల్లో ప్రావీణ్యం కలిగిన బహుభాషావేత్త. నానావిధ వృత్తులు చేసి, వివిధ అనుభవాలు సంపాదించి విస్తృత లోకానుభవశాలి ఐన రామచంద్రగారు తనను తాను వినమ్రంగా భాషాసేవకుడు అని అభివర్ణించుకునేవారు. వారు 80కి అధికంగా పుస్తకాలు రచించారు. అతిముఖ్యంగా భాషాశాస్త్రంగురించే వ్రాశారు. వారు పొందిన అనేక బిరుదులు సన్మానాలలో (అప్పటి) ఆంధ్రప్రదేశ్ సాహిత్య అకాడెమి బిరుదు మరియు కేంద్రీయ సాహిత్య అకాడెమి బిరుదు ముఖ్యమైనవి. వారి **రచనలపై ఐ.ఐ.టీ.- బెనారస్ హిందూ విశ్వవిద్యాలయం తెలుగు విభాగమువారు అంతర్జాతీయ అంతర్జాల సదస్సును** **ఆగస్టు 5 నుండి 8 వరకు** నిర్వహించనున్నారు. భాషాభిమానులు తప్పక పాల్గొని ఈ కార్యక్రమాన్ని విజయవంతం చేయాలని మనవి.

  

ఇట్లు

కుమార్తె డా. తిరుమల నీరజ (Ph. D. తెలుగు)

కుమారుడు డా. తిరుమల శెషశాయీ (Ph. D. Philosophy)

కుమార్తె డా. తిరుమల ఆముక్తమాల్యద (Ph. D. విశిష్టాద్వైతం)

దౌహిత్రుడు చి. ఉదయన చక్రవర్తి

దౌహిత్రుడు చి. అభినవ్ కడాంబీ

మరియు ఇతర కుటుంబసభ్యులు.

  

సదస్సునిర్వాహకులు డా. బూదాటి వెంకటేశ్వరులు, అధ్యక్షులు, ఐ.ఐ.టీ.- బెనారస్ హిందూ విశ్వవిద్యాలయం తెలుగు విభాగము, బెనారస్.

