+++
title = "019 श्रीमल्ललितालालितः"

+++
[[श्रीमल्ललितालालितः	2020-09-02, 00:06:45 [Source](https://groups.google.com/g/bvparishat/c/UVIGctglgSQ)]]



  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  

  

On Tue, Sep 1, 2020 at 8:52 PM Dhaval Patel \<[drdhav...@gmail.com]()\> wrote:  

> 
> > 
> > **वैयाकरणभूषणसार (कौण्डभट्ट)**  
> > 
> > 

> 
> > 
> > कथं तर्हि "व्यातेने किरणावलीमुदयनः" इति, स्वक्रियायाः > स्वप्रत्यक्षत्वादिति चेत्, असङ्गतमेव, व्यासङ्गादिना स्वव्यापारस्य > परोक्षत्वोपपादनेऽपि > (बहुतरमनःप्रणिधानसाध्यशास्त्रार्थनिर्णयजनकशब्दरचनात्मके ग्रन्थे) > अनद्यतनत्वातीतत्वयोर्विस्तारक्रियायामसत्त्वेन अनद्यतनातीत्वयोरभावेन > तदर्थकलिडसम्भवात्। >
> 
> > 

> 
> > 
> > 
> > 

  

अवधानसापेक्षक्रियायामनवधानप्रयुक्तपरोक्षत्वस्यासम्भवान्न लिट् सम्भवति इत्यत्र निष्कर्षः ।

> 
> > 

> 
> > 
> > 
> > 
> > **भूषणसारतत्त्वप्रकाशिका (Prof. K. V. Ramakrishnamacharyalu)  
> **link - > <https://archive.org/details/bhushanasaratattvaprakasikaramakrishnacharyak.v.venkatesvaraunivesity_202003_55/page/n140/mode/1up>  
> > 
> >   
> > 

> 
> > 
> > 'व्यातेने किरणावलीमुदयनः' इत्यत्र व्यातेन इति लिट् प्रयोगोऽनुचित इति > भूषणकृदाशयः \[वैयाकरणसिद्धान्तभूषणम् पृ. ९६, भाट्टरहस्यम् पृ. ८७\] । > व्यासङ्गादिना स्वव्यापारस्य परोक्षत्वोपपादनेऽपि अनद्यतनातीत्वयोः > विस्तारक्रियायामसम्भवात् अनद्यतनातीतत्वयोरभावेन तदर्थकलिडोऽसम्भव एवेति > तस्याशयः । >
> 
> > 

> 
> > 

  

लिण्ण युज्यते , परोक्षत्वस्य कथञ्चिदुपपादनेपि अतीतत्वानद्यतनयत्वयोरसम्भवात् ।

> 
> > 
> > नागेशस्तु \[वैयाकरणसिद्धान्तलघुमञ्जूषा (ना. भा. प्र) पृ. १८३\] तत्र > भूतत्वानद्यतनत्वपरोक्षत्वानामारोपेण साधुत्वमुपपादयति । आरोपफलन्तु > ग्रन्थेऽतिसुकरत्वशीघ्रनिष्पाद्यत्वादिप्रत्यायनम् । एवं सूक्ष्मकालेन > करिष्यामि, यत्र करणकाले स्वयमपि साक्षात्कर्तुमशक्यमित्येवं > बोधनादनायासेन ग्रन्थरचनमपि व्यङ्ग्यम् । इतरग्रन्थेभ्योऽत्रग्रन्थे, > तत्कर्तुभ्यश्च स्वस्मिन् व्यतिरेकोऽपि व्यङ्ग्यः । > गागाभट्टस्याप्ययमेवाशयः \[भाट्टचिन्तामणिः तर्कपादः, पृ. ८७\] ।  
> > 
> > 

  

यथा परोक्षत्वमनवधानादिना उपपाद्यते अन्यैः तथानेन परोक्षत्वातीतत्वानद्यतनत्वानामारोपोङ्गीक्रियते , तस्य च फलविशेषपर्य्यवसायित्वेन साधुत्वं समर्त्थ्यते ।

> 
> > 
> > 
> > 
> > 
> > 
> > **वैयाकरणभूषणसार शाङ्करीव्याख्या  
> **<https://archive.org/details/vyakarnabhushanasaravyakarnasiddhantakarikanageshbhattashankarashastrimarulkaranand135_115_g/page/n173/mode/2up>  
>   
> कथं तर्हीति । उदयनः किरणावलीं व्यातेने इत्यत्रेत्यर्थः । वितस्तरे > इत्यर्थः । तनु विस्तार इति स्मरणात् । कथंत्वे हेतुमाह - स्वक्रियाया > इति । उदयनकर्तृकक्रियायाः प्रयोक्तुरुदयनस्यावश्यं प्रत्यक्षत्वेन > विस्तारक्रियायाः पारोक्ष्याभावाल्लिडनुपपन्न इत्यर्थः । साधनपारोक्ष्ये > क्रियाविष्टसाधनस्य स्वपत्यक्षत्वादिति हेतुर्बोध्यः । ननु > स्वव्यापारस्यापि वर्तमानदशायां विषयान्तरासक्तिरूपव्यासङ्गादिना > स्वयमप्रतिसन्धानेऽपि ततः कार्येणानुमितौ भवत्येव लिट् । यथा - 'बहु जगद > पुरस्तात्तस्य मत्ता किलाहम्' इति । अत्र यथा हर्षातिरेकादिना > मनसोऽसंनिहितत्वात्क्रियापारोक्ष्यं तद्वत्प्रकृतेऽपि > विषयान्तरसंचाररूपव्यासङ्गादिना उदयनकर्तृकव्यापारस्य > व्यापारविशिष्टसाधनस्य चोदयनप्रत्यक्षविषयत्वाभावरूपपरोक्षसंभवान्न > लिटोऽसंगरिति चेन्न । स्वव्यापारस्य यथाकथंचित्परोक्षत्वोपपाअदनेऽपि > तत्रानद्यतनातीतत्वयोरुपपादयितुमशक्यतेन लिटोऽसंगतिरेवेत्याह - > बहुतरमनःप्रणीति । अतिशयितं यन्मनःप्रणिधानं मनसस्तदेकतानत्वं तेन साध्यो > यः शास्त्रार्थनिर्णयस्तज्जनके वाक्यसंदर्भविरचनरूपग्रन्थे या > विस्तृतिक्रिया तस्यामद्यतनभिन्नत्वं > वर्तमानध्वंसप्रतियोगिक्रियाश्रयकालत्वरूपभूतत्वं चोपपादयितुं सर्वथा > दुःशकमिति 'व्यातेने' इति अनद्यतनातीतत्वार्थको लिट्प्रयोगोऽयुक्त एवेति > भावः । असंभवादिति । > किरणावलीकर्मकविअस्तारानुकूलव्यापारावच्छेदेनाद्यतनभिन्नत्वाभावादतीतकालसम्बन्धाभावाच्च > तदसंभव इत्याशयः । >
> 
> > 

पूर्व्वोक्तदूषणद्वयस्य विस्तारोत्र ।

  



**वैयाकरणभूषणसार प्रभाव्याख्या**  

> 
> > 
> > <https://archive.org/details/vyakarnabhushanasarakaundaprabhabalkrishnapanchohdarpanaharivallabhashastried.ta_653_G/page/n165/mode/2up>  
>   
>   
> > 
> > 

> 
> > 
> > अत एव 'अत्यन्तापरदृष्टा' इति भाष्येऽत्यन्तेतिपदस्वारस्यम् । तात्त्विकं > परोक्षत्वन्तु न लिडादेः प्रयोजकम्, किन्तु विवक्षैव > तत्तत्प्रयोगप्रयोजिका । 'अध्यास्त सर्वर्तुसुखामयोध्याम्' > इत्यादिभट्टीप्रयोगकाले परोक्षत्वादेः सत्त्वेऽपि न लिट्, किन्तु लडेव । > एवञ्च 'व्यातेने किरणावलीमुदयनः' इति प्रयोगोऽप्युपपद्यते । अत्र > शीघ्रतया, अनायासेन च रचितत्वप्रतीतये भूतानद्यतनत्वविवक्षाया 'एतावता > सूक्ष्मकालेन निर्मास्यामि यत्र मयापि साक्षात्कर्तुमशक्यम्' इति > ज्ञानफलकपारोक्ष्यविवक्षायाञ्च तात्पर्यविषायत्वसम्भवात् सङ्गतत्वमेव > तस्य प्रयोगस्य । एवमत्यन्तापह्नवेऽपि लिट्, 'अत्यन्तापह्नवे > लिड्वक्तव्य' इति वचनात् ।  
> > 
> > 

> 
> > 
> > 
> > 

  

नागेशपक्षस्योपपादनमत्र ।

> 
> > 

> 
> > 
> > 
> > 
> > **भाट्टचिन्तामणिः  
> **<https://archive.org/details/in.ernet.dli.2015.368419/page/n99/mode/2up>  
>   
>   
> > 
> > 
> >   
> > 
> > 
> >   
> > 
> > 

> 
> > 
> > **व्युत्पत्तिवादः विवरणसहितः  
> **<https://archive.org/details/in.ernet.dli.2015.311224/page/n157/mode/2up>  
> > 
> > 
> >   
> > 
> > 
> > अतीतत्वमनद्यतनत्वं परोक्षत्वञ्च लिटोऽर्थः । 'अध्यास्त > सर्वर्तुसुखामयोध्याम्' इत्यादौ परोक्षत्वसत्त्वेऽपि परोक्षत्वाविवक्षया > न लिट् । परोक्षत्वञ्च वक्तुः साक्षात्काराविषयत्वम् । **केचित्तु > वक्तृभिन्नकर्तृकत्वमेव परोक्षत्वम् । अत एव लिट > उत्तमपुरुषासंभवेनापरोक्षतायामपि लिटः साधुत्वे 'णलुत्तमो वा' > इत्यादेर्ज्ञापकत्वमुपायकारोक्तं संगच्छते । अन्यथा निद्रादिदशायां > स्वकर्तृकगमनादिक्रियायाः स्वपरोक्षत्वसम्भवेन > ज्ञापकत्वासङ्गतेरित्याहुः** ।  
> > 
> > 

> 
> > 

  

इदं टीकाकर्त्रुक्तज्ञापकस्य समर्त्थनाय ।

> 
> > तत्र विस्तारक्रियायाः वक्तारमाचार्यं प्रति परोक्षत्वाभावात् व्यातेने > इति लिट् न साधुरित्याशङ्क्य, णलुत्तमो वा इति सूत्रेण अपरोक्षतायामपि > लिट् भवतीति ज्ञापितम् । अतः क्रियाया अपरोक्षत्वेऽपि लिट् साधुरिति > समाहितं **वर्धमानोपाध्यायैः** । >
> 

> 
> > ज्**ञापकता चेत्थम्** । वक्तृभिन्नकर्तृकत्वरूपपरोक्षत्वस्य क्रियायाः > सत्त्वे एव लिटः संभवात् वक्तृकर्तृकत्वे एव क्रियायाः > उत्तमपुरुषसम्भवात् लिट उत्तमपुरुष एवासंभवीति णलुत्तमो वेति शास्त्रं > निर्विषयं स्यात् । अतश्च तच्छास्त्रं क्वचितपरोक्षतायामपि लिट् > भवतीत्यमुमंशं‌ ज्ञापयति ।  
> यदि परोक्षत्वं वक्तुः साक्षात्काराविषयत्वरूपं स्यात् । तदा > वक्तृकर्तृकक्रियाया अपि निद्रादिकालीनायाः निरुक्तपरोक्षत्वसम्भवेन > निद्रायामहं जगामेत्युत्तमपुरुषसम्भवेन णलुत्तमो वेति शास्त्रस्य > विषयोपपत्तेः ज्ञापककथमनसङ्गतं स्यादिति समुदितार्थः ।  
> > 
> >   
> > 
> > 



> 
> > 
> > इदन्तु बोध्यम् । परोक्षत्वविवक्षैव लिटः साधुतानियामिकेत्यभिहितं > भट्टाचार्यैः । यथा परोक्षेऽपि परोक्षत्वविवक्षाया अभावान्न लिट् भवति > एवं अपरोक्षेऽपि परोक्षत्वविवक्षायां लिट् साधुः । व्यातेने इत्यत्र > क्रियायाः परोक्षत्वं विवक्षितमाचार्यैः ।  
> > 
> > 

> 
> > 
> > किमर्थं‌ विवक्षितमिति चेत् । इयं क्रिया अत्यानायासनिष्पाद्या यत्र काले > मयापि न साक्षात्क्रियते इत्येवं‌ अनायाससिद्धत्वप्रतीतये । युक्ता चेयं > सरणिः व्यातेने इत्यत्र लिटः साधुत्वोपपादने । कथमन्यथा लिडर्थस्य > अनद्यतनत्वस्य भूतत्वस्य च तत्राभावेन लिटः साधुता भवेत् । > सुकरत्वशीघ्रनिर्वर्त्यत्वादिप्रतितिजननाय भूतत्वानद्यतनत्वादिविवक्षायाः > सत्त्वेन तत्साधुताया उपपादनीयत्वात् । न च वक्तृसाक्षात्काराविषयरूपस्य > परोक्षत्वस्य तत्र बाधात् आहार्यपरोक्षानङ्गीकाराच्च कथं तत्र शाब्दबोध > इति वाच्यम् । गौणमुख्यसाधारणं परोक्षत्वं लिडर्थः । > वक्तृसाक्षात्काराविषयत्वं मुख्यम् । अत्यनायासनिष्पन्नत्वं गौणं > परोक्षत्वम् । तदेव व्यातेने इत्यत्र शाब्दबोधे भासते । गङ्गायां घोष > इत्यत्र शैत्यपावनत्वादिविशिष्टतिरस्य शाब्दबोधे भानमिवेति ।  
>   
>   
> **केचित्तु श्येनेनाभिचरन्यजेतेत्यत्र यथा बाधात् लिडर्थस्य > बलवदनिष्टाननुबन्धित्वस्य न धात्वर्थे भानम्** । तथा व्यातेने इत्यत्र > बाधात् लिडर्थः परोक्षत्वं धात्वर्थे न भासते । न च 'अध्यास्त > सर्वर्तुसुखामयोध्यामित्यत्र परोक्षसत्त्वे परोक्षत्वाविवक्षया न लिट्' > इति ग्रन्थेन परोक्षत्वविवक्षाया एव लिट्साधुतानियामकत्वं गम्यते इति तेन > विरोध इति वाच्यम् । परोक्षत्वविवक्षाया लिडेवैति तदाशयादिति वदन्ति ।  
>   
>   
> > 
> > 

> 
> > 
> > **अन्ये तु व्यातेने इति विभक्तिप्रतिरूपकमव्ययमिति कल्पनान्न दोष** > इत्याहुः ।कथनमसङ्गतमिति । >
> 
> > 

  

इदमत्र द्रष्टव्यं सर्व्वैः

लिटो नियामकं परोक्षत्वम् अनद्यतनत्वं भूतत्वञ्च किंरूपम् इत्यादौ निर्व्वक्तव्यम् । ततं तदारोपेण तत्प्रयोग उपपद्यते न वा इति चिन्त्यम् । ततश्च तद्विरुद्धापरोक्षत्वादिधर्म्माविवक्षायां तत् सम्भवति न वा इति । ततः आरोपः कदाङ्गीकर्त्तुं शक्यते इति च ।

अत्र च परोक्षत्वे विवादो दृश्यते ।

किञ्च लिटो नियामकं भूतत्वादि वा तद्विवक्षा वा इत्यत्राप्यैकमत्यं नास्ति ।

अत एव मतसम्भेदं कृत्वा निर्णयो न कर्त्तुं शक्यते ।

यदा विचारः क्रियते तदा एकस्यैव जनस्य वा एकस्यैव सम्प्रदायस्य वा विचारसरणिरनुसर्त्तव्या । अत एव व्याकरणतर्क्कमीमांसामतानुकूलानि वाक्यान्युपस्थाप्य निर्णयः क्रियतामाश्रित्यैतानि किमत्र सारम् इति इति प्रार्त्थनैव अनतिप्रयोजना ।

तार्क्किकरीत्या रूपं साधु , इतररीत्या नापि कदाचित् ।

  

यदि तु कस्याश्चिदेकस्या रीत्याः साधुत्वमेन निश्चयविषयीक्रियताम् इत्येव प्रार्त्थनाविषय इत्याशयः तर्हि तत्तन्मताभिमानिभिः मिलित्वैवात्रायासः कर्त्तव्यः । स च आयासः यावदहं सन्नद्धोहमपि इत्यादिघोषो न श्रूयते तावन्न सम्भवति इत्यपि द्रष्टव्यम् ।  

