+++
title = "046 श्रीमल्ललितालालितः"

+++
[[श्रीमल्ललितालालितः	2020-09-08, 16:43:16 [Source](https://groups.google.com/g/bvparishat/c/UVIGctglgSQ)]]



  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  

  

On Tue, Sep 8, 2020 at 2:55 PM sivakumari katuri \<[dr.sivakum...@gmail.com]()\> wrote:  

> 
> > परोक्षार्थासम्भावात् विधानमप्यनर्थकं भवेत्, तस्यकिं समाधानं भवति। >
> 

  

परोक्षे लिड् इत्यनेन परोक्षानद्यतनभूतार्त्थकक्रियाबोधकधातूत्तरं लिटो विधानम् अस्ति ।

लस्य च तिप्तसादय आदेशा वर्त्तन्ते । ते च लिट्समानार्त्थका एव भवन्ति ।  

परस्मैपदानां णलतुसित्यादिना च लिडादेशभूततिबादेरेव णलाद्यादेशविधानात् तेषामपि तत्समानार्त्थकत्वं लब्द्धम् ।

अस्मद्युत्तम इत्यनेन च उत्तमसञ्ज्ञकानां लादेशानां एकार्त्थबोधकत्वं लब्द्धम् , अस्मदर्त्थश्च वक्तैव , तस्य च क्रियाणां अतीतत्वानद्यतनत्वयोः सम्भवेपि परोक्षत्वसम्भवो नास्ति इति तत्क्रियावाचकधातोर्लिटो वा तदादेशानां वा प्राप्तिर्न्न स्यात् ।

परं यदा णलुत्तमो वा इत्यनेन आयासविशेषवान् पाणिनिर्दृश्यते तेन ज्ञायते यद् अनेन उत्तमसञ्ज्ञकलिडादेशानां कर्त्रपरोक्षक्रियाबोधकधातूत्तरं प्रयोग इष्यत इति ।

तथा च णलुत्तमो वा इतिज्ञापकबलादेव परस्मैपदानामित्यादिणलादिविधिरपि नानर्त्थक इति ज्ञायते इत्यभिप्रायः ।

  

अथवा ---

उदयनेनैव प्राग् ग्रन्थरचनां कृत्वा मनसि कृतमपि मङ्गलं बहुकालानन्तरं ग्रन्थादौ पातितं , तदा च तस्य स्वकर्त्तृकग्रन्थानुकूलकृत्यादिस्मृतिर्दुर्ब्बलासीद् इति तेन कदाचित् स्वापरोक्षा या क्रिया तस्यामपि प्रमादादिवशात् परोक्षत्वप्राप्तेर्लिडुपपद्यते इति ।

  

प्रथमे समाधाने लिडुत्तमानामेव कर्त्रपरोक्षक्रियाबोधकधातूत्तरं प्रयोगस्येष्टता लब्द्धा द्वितीये तु क्रियायां कथञ्चित् परोक्षत्वमारोप्य परोक्षे लिट् इत्यस्यैवानुकरणं कृतम् इति विवेकः ।  

