+++
title = "018 श्रीमल्ललितालालितः"

+++
[[श्रीमल्ललितालालितः	2020-09-01, 23:39:50 [Source](https://groups.google.com/g/bvparishat/c/UVIGctglgSQ)]]



  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  

  

On Tue, Sep 1, 2020 at 10:08 PM sivakumari katuri \<[dr.sivakum...@gmail.com]()\> wrote:  

> 
> > क्वचित् चरितार्थस्य अन्यस्मिन् ज्ञापकत्वं न वदन्ति ननु।
> > 

  

इदं तु विवादास्पदम् ।

न हि व्याकरणसूत्राणि अपौरुषेयाणि यतः तेषां बह्वर्त्थत्वं वा बहुप्रयोजनत्वं वा वाक्यभेदापादकं सत् दूषणाय स्यात् इति ।

पौरुषेयवाक्यानाम् इदं भूषणमेव यत् नानार्त्थकत्वम् अनेकप्रयोजनसाधकत्वञ्च नाम ।

किञ्च सूत्रेण वाक्यत्वावच्छेदेन यदर्त्थप्रतिपादनं कृतं तदेव प्रयोजनं प्रधानञ्चेत् लिङ्गत्वावच्छेदेन अर्त्थविशेषानुमितिद्वारा प्रयोजविशेषसाधनं कदापि न स्यात् ।

यदि तु वाक्यत्वेन अर्त्थप्रतिपादनप्रयोजनविशेषसाधनञ्च कृतञ्चेदपि प्रयोजनविशेषस्य साधनाय अन्यत्रापि लिङ्गत्वेन प्रवृत्तिमङ्गीकुर्म्म इत्युच्यते ;

तर्हि लिङ्गत्वमेकत्रैवार्त्थे इत्यत्र नियामकाभावात् भवतु बह्वर्त्थसूचकता नानाप्रयोजनसाधकता च ।



> 
> > 
> > तथापि ज्ञापकत्वमत्र कर्तुः अपरोक्षत्वेपि लिटः प्रयोगविषयः। >
> 
> > 
> > **णलुत्तमो वा** इत्यनेनैव एतद्वक्तव्यं किम्, **परस्मैपदानां > णलतुसुस्थलथुसणल्वमाः** इति सूत्रेण णल्-व-मानां विधानादपि उत्तमपुरुषे > लिटः प्रयोगः अस्तीति वक्तुं शक्यः ननु। >
> 
> > 

  

इदं सम्यगूहितं यत् तदेव प्रयोजनं परस्मैपदानाम् इत्यादेरपि ज्ञापकत्वकल्पनया साधयितुं शक्यत इति ।

परं तत्रापि यदि केवलं मिबादीनामुत्तमानाम् आदेशा विहितास्ते च नोत्तमसञ्ज्ञका भवन्ति इत्याशङ्क्येत तर्हि णलुत्तम इत्यत्र सामानाधिकरण्येन परिहारो भवति ।  

