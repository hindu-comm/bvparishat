+++
title = "050 ushavishnuvamsi"

+++
[[ushavishnuvamsi	2020-09-08, 23:03:35 [Source](https://groups.google.com/g/bvparishat/c/UVIGctglgSQ)]]



नमो नमो विद्वद्भ्यः । व्यातेने किरणावलीमुदयन इति प्रयोगः कथं साधुरिति विमृशन्ति । यदीदं वाक्यमुदयनेनैव गदितं तर्हि व्यातननकर्ता स तस्यैव परोक्षो न भवतीति अपरोक्षकारकजनितायां क्रियायां कथमुदयनेन लिट् कृत इति प्रश्नः । अत्रेदं समाधानम् -

"वाक्यमिदं साध्वेव । यदुदयनोत्र लिटं प्रायुङ्क्त तदसाधु । प्रयोगक्रिया न साध्वी, प्रयुक्तं वाक्यं तु साधु । कथम्? तद्यथा - कश्चिदाततायिनं हतवान् । हतवन्तं राजभटाः कारागारमनयन् । किं कारणम्? नासौ हन्तुमर्हतीति । न हि मम राज्ये कश्चिदपि हन्यानन्यम् । यो हन्यात् स दण्डनीयः । ननु च य आततायी स वधमेवार्हति !? सत्यम्, वधमर्हति, राज्ञा वधः क्रियते, न त्वमाततायिवधे नियुक्तः, यो नियुक्तः स हनिष्यत्याततायिनम् । एवमिहापि, फलं साधु, तज्जनकव्यापारस्तु अयोग्यकृतः । अथवा येनेदं वाक्यं रचितमुदयनेन स आत्मन उदयनं शब्देन पृथक्कृत्य प्रायुङ्क्त - उदयनः किरणावलीं व्यातेन इति । तथा च प्रयुज्यते - आत्मा आत्मानमात्मना बिभर्ति । कर्ता करणं कर्मेति सर्व आत्मैवैकः, अथापि शब्दोपात्ता अर्था भिद्यन्ते । -इति ।।

  





> --  

> You received this message because you are subscribed to the Google > Groups "भारतीयविद्वत्परिषत्" group.  

> To unsubscribe from this group and stop receiving emails from it, send > an email to [bvparishat+...@googlegroups.com]().  
> To view this discussion on the web visit > [https://groups.google.com/d/msgid/bvparishat/CAJH_Sby4KOHvEemBZ3n7oOHb3_RokxhtAxFXLYhJ7D%3DkDtj65w%40mail.gmail.com](https://groups.google.com/d/msgid/bvparishat/CAJH_Sby4KOHvEemBZ3n7oOHb3_RokxhtAxFXLYhJ7D%3DkDtj65w%40mail.gmail.com?utm_medium=email&utm_source=footer).  

