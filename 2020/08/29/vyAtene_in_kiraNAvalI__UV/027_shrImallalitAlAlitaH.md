+++
title = "027 श्रीमल्ललितालालितः"

+++
[[श्रीमल्ललितालालितः	2020-09-03, 16:30:22 [Source](https://groups.google.com/g/bvparishat/c/UVIGctglgSQ)]]



ग्रन्थो नाम वाक्यसमूहः , तत्कर्त्तृत्वञ्च तस्मिन्नेव य सदृशानुपूर्व्वीकवाक्यनिरपेक्षमेव तद्घटकवाक्यान्युच्चारयति ; अत एव वक्तैव ग्रन्थकार इत्युच्यते । उज्ज्वलेन तु पाठकेर्त्थे वा तत्प्रयोगः कृतः ग्रन्थकर्त्तरि वा इति न ज्ञायते । किञ्च वक्ता नाम किं पाठक एव यो न ग्रन्थकर्त्ता इति विवक्षितम् अन्यद्वा ।

लेखक इतिपदप्रयोगस्तु लिपिकर्त्तरि , स च नावश्यं ग्रन्थकर्त्ता । तस्य च आधुनिकेष्वेव ग्रन्थकर्त्तर्येव प्रयोगः । अत एव प्राचीनाधुनिकप्रयोगयोः सर्व्वथा विरुद्धार्त्थत्वात् उज्जवलेन किं विवक्षित्वा किं लिखितम् इतीदानीम् अस्पष्टं जातम् ।



