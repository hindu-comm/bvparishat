+++
title = "000 Kushagra Aniket"

+++
[[Kushagra Aniket	2020-08-25, 08:12:31 [Source](https://groups.google.com/g/bvparishat/c/L5qrydvWAsQ)]]



सर्वेभ्यो नमः!  

  

Offering a Hindi poem on Shri Bharat Ji's sketches:

  

To the best of my knowledge, each word used in this poem is either देशज (Indic) or of Sanskrit origin. This is just an attempt to show that contemporary Hindi poetry can be perfectly intelligible without the infusion of any foreign loanwords.

  

**काव्य-वेदांत**  

  

निज को तो पहचानो रे मन ।  
  
माया के इस महावरण में,  
बिंदु-बिंदु में, सिंधु-सिंधु में,  
पिंड-पिंड ब्रह्माण्ड सकल में,  
छिपा हुआ परमात्म तत्त्व है  
पहले उसको जानो रे मन  
निज को तो पहचानो रे मन।

  

देह, बुद्धि, मन, अहंकार हो?  
अथवा कोईचमत्कार हो?  
जाग्रत, स्वप्न, सुषुप्ति - तीनों  
यदि सत्य, तो निराधार हो!  
पंचकोश और पंचतत्त्व से  
परे सत्य को मानो रे मन  
निज को तो पहचानो रे मन।

  

ऐसा कोई समय नहीं था

जब नाथे या नहीं रहोगे  
फिर भी माया के फेरे में  
मर्त्य देह को अमर कहोगे?  
जो अनंत, वह क्षुद्र बंधनों  
में कैसे? अनुमानो रे मन  

निज को तो पहचानो रे मन।  

  

ब्रह्म लक्ष्य, आत्मा बाण है  
धनु विरक्त मानस महान है  
ज्ञान, भक्ति, सत्कर्म से संचित  
योग ही प्रत्यंचा समान है  
अर्जुन-सम एकाग्रचित्त हो  
शर शरव्य पर तानो रे मन  
निज को तो पहचानो रे मन।  

  

अंतरिक्ष को माप लिया है  
सागर तल को नाप लिया है  
पर कैसा यह ज्ञानजिसे पा-  
कर दुःख का अभिशाप लिया है?  
श्रीनिकेत "अनिकेत" के स्वामी  
आत्मसिंधु को छानो रे मन  
निज को तो पहचानो रे मन।।

  

  

  

"नान्यं तस्मान्नचिकेता वृणीते"![image.png](https://groups.google.com/group/bvparishat/attach/4c8df8f358ba/image.png?part=0.1.1&view=1)  

  

Note: I have used the commonly prevalentHindi spellings rather than Sanskrit spellings.

  

Best,

Kushagra

  

Kushagra Aniket

Cornell University'15

[ka...@cornell.edu]()

