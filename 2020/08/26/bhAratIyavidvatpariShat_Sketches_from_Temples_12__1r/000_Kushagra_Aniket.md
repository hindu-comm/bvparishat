+++
title = "000 Kushagra Aniket"

+++
[[Kushagra Aniket	2020-08-26, 06:47:43 [Source](https://groups.google.com/g/bvparishat/c/1rIaMadQaac)]]



सर्वेभ्यो नमः!  
  
Offering a Hindi poem on Shri Bharat Ji's sketches:  

  

It is again free of any foreign loanwords. Only Sanskrit and Deshaja words are used.

  

**लंकादहन**  

  

रावण की लंका जली, जले स्वर्णाभ पुरी के कनक-शिखर  
विंध्याचल की दावाग्नि वाशत कोटि सूर्य उग रहे प्रखर  
ज्योतिर्धनु ले उदयाचल पर, ताने प्रचंड किरणों के शर  
विकराल ज्वाल का महाजाल बरसाते कर टंकार-लहर!  
बह चले प्रभु प्रेरित उस क्षण, तब लंका के उनचास पवन!  

  

कपिनायक की लांगूल बड़ी मेरु मंदार पहाड़ों से  
रण-मदोन्मत्त मृगपति-से करते गुंजित गगन दहाडों से  
अतिकाय की काया सूख रही पुरजन के हाहाकारों से  
अकंपन काँप रहा थर-थर कपि के भीषण हुंकारों से  
सहसा मारुतसुत प्रकट हुए, हो दीक्षित करने दैत्य दलन!  

  

ले शूल-शेल परशु-कृपाण, दौड़े दानव ले धनुष-बाण  
कर अट्टहास, समिधा जैसे धर लिए कपि ने वीर्यवान  
लंकापुरी मानो यज्ञ कुंड, पुंगीफल, जौ, तिल जातुधान  
लांगूल स्रुवा, प्रतिकूल हवि, स्वाहा कर देते हनूमान  
होता रावण का दर्प चूर्ण, कपि जिधर फेरते हैं चितवन!  

  

दिशि दिशि में सब कुछ भस्मसात कर तीव्र वेग से बढ़ा अनल  
जलती लंका में दानव जल के एक बूँद के लिए विकल!  
कोई कहता - यह कपि नहीं, सुर, यम, विप्लव, नव-बड़वानल!  
जिसका ऐसा विकराल दूत, उसके आने पर कौन कुशल?  
क्या होगा मर्कट-कटक-सहित आएँगे जबरघुकुल-नंदन?  

  

व्याकुल, क्षत-विक्षत, तृषावंत चिल्लाती लंका आग-आग!  
सब हाट-बाट जल रहे, वीथिका, जन-मार्गोंसे भाग-भाग!  
यह कौन अभागा सोता है, घर जलता तेरा जाग-जाग!  
क्या पुत्र-भामिनी छोड़ गए तुझको सोता ही मोह-त्याग?  
देखो, वह दिन अब दूर नहीं, लंकापुरी जब होगी निर्जन!  

  

कोई कहता--दशकंठ, सुनो क्यों वैर किया इस मर्कट से?  
रघुपति के दूत, पवनसुत से, सुग्रीव-सचिव अनुपम भट से?  
जल गया नगर हो नष्ट-भ्रष्ट इस एकाकी कपि के प्रताप  
जिनका ऐसा हो दूत विकट, आएँगे जब श्रीराम आप  
तब शिव, सुरेश, ब्रह्मा निर्बल, रावण का करने संरक्षण!  

  

![image.png](https://groups.google.com/group/bvparishat/attach/3fb394f841e9/image.png?part=0.1&view=1)  

  

Best,

Kushagra

  

Kushagra Aniket

Cornell University'15

[ka...@cornell.edu]()

