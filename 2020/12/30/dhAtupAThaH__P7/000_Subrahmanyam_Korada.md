+++
title = "000 Subrahmanyam Korada"

+++
[[Subrahmanyam Korada	2020-12-30, 21:17:33 [Source](https://groups.google.com/g/bvparishat/c/P7sO-o8Xni4)]]



नमो विद्वद्भ्यः

  

There have been several questions with regard to धातुपाठ --

  

Before starting चुरादिगणव्याख्यानम् , क्षीरस्वामी remarks --

  

व्याख्यातेयं नवगणी कुशकाशावलम्बनात् ।

चुरादिरधुनारब्धो यत्र भग्ना महारथाः ॥  
पाठे’र्थे चागमभ्रंशात् महतामपि मोहतः ।

न विद्मः किं नु जहिमः किं वात्रादद्महे वयम् ॥ ( जहिमः = ओ हाक् त्यागे )

  

The confusion in ’ अनित्यण्यन्ताश्चुरादयः ’ is discussed at length by माधव , under चुर स्तेये ।

  

भाष्यकार says the following at different intervals about the assigning meaning to धातु-s by पाणिनि --

  

1.**भूवादयो धतवः , 1-3-1 --**-

  

**वार्तिकम्** -- परिमाणग्रहणं च ।

  

**भाष्यम्** -- परिमाणग्रहणं च कर्तव्यम् । इयानवधिः धातुसंज्ञो भवतीति वक्तव्यम् । कुतो ह्येतत् -- **भूशब्दो धातुसंज्ञो भविष्यति , न पुनः भ्वेधशब्दः - इति ।**

**  
**

**प्रदीपः**-- भ्वेधशब्द इति । **ततश्च भ्वेधशब्दाल्लडादिप्रसङ्गः । न च अर्थपाठः परिच्छेदकः । तस्य अपाणिनीयत्वात् । अभियुक्तैः उपलक्षणतया उपात्तत्वात् अनेकार्थत्वदर्शनात् अर्थस्य नियामकत्वाभावात् ।**

  

**शब्दकौस्तुभः** -- न च या प्रापणे इत्याद्यर्थनिर्देशो नियामकः । **तस्य अपाणिनीयत्वात् । भीमसेनादयो ह्यर्थं निर्दिदिशुरिति स्मर्यते । पाणिनिस्तु ’ भ्वेध ’ इत्याद्यपाठीदिति भाष्यवार्तिकयोः स्पष्टम् । किञ्च अभियुक्तैरपि क्रुतो’र्थनिर्देशो न अर्थान्तरनिवृत्तिपरःसुखमनुभवति इत्यादावधातुत्वप्रसङ्गात् । उक्तञ्च --**

**  
**

**क्रियावाचित्वमाख्यातुमेकैको’र्थः प्रदर्शितः ।**

**प्रयोगतो’नुसर्तव्या अनेकार्था हि धातवः ॥ इति ।**

  

**उद्योतः** -- अभियुक्तैरिति। **भीमसेनेन इति ऐतिह्यम्** ।

**  
**

2**.चुटू , 1-3-7** --

  

**भाष्यम्** -- अथ वा आचार्यप्रवृत्तिर्ज्ञापयति - ’ नैवंजातीयकानाम् इदिद्विधिर्भवति ’ इति । यदयम् इरितः कांश्चिन्नुमनुषक्तान् **पठति** -- **उबुन्दिर् निशामने , स्कन्दिर् गतिशोषणयोः** ।

  

3\. **नमो वरिवश्चित्रङः क्यच् , 3-1-19** ---

  

**भाष्यम्** -- अथ वा धातव एव क्यजादयः । न चैव ह्यर्था आदिश्यन्ते । क्रियावचनता च गम्यते । । **कः खल्वपि पचादीनां क्रियावचनत्वे यत्नं करोति । येनैव खल्वपि हेतुना पचादयः क्रियावचनाः , तेनैव क्यजादयो’पि । एवमर्थं खल्वपि आचार्यः**

**चित्रयति - क्वचिदर्थानादिशति क्वचिन्नेति ।**

  

**लघुशब्देन्दुशेखरः -- शेषे विभाषाकखादावषान्त उपदेशे , 8-4-18** ---

  

**कौमुदी** --- सत्ताद्यर्थनिर्देशश्च उपलक्षणम् ।

  

**शेखरः** --- अर्थनिर्देशश्चेति । भू सत्तायाम् इत्यादिरभियुक्तकृत इत्यर्थः । स च क्रियावाचित्वबोधार्थ इति भावः । **पाणिनिस्तु कांश्चिदर्थरहितान् पठति , कांश्चिदर्थसहितान्** । अत एव भूवादिसूत्रे परिमाणग्रहणं कर्तव्यं कुतो ह्येतत् भूशब्दो धातुसंज्ञो

भविष्यति न पुनर्भ्वेधशब्द इति भाष्ये उक्तम् । चुटू इति सूत्रे यदयं इरितः कांश्चिन्नुमनुषक्तान् पठतिउबुन्दिर् निशामने , स्कन्दिर् गतिशोषणयोः इति तेन नेरितामिदिद्विधिरिति भाष्ये उक्तम् , तथा नमो वरिव इति सूत्रे भाष्ये उक्तं कः

खल्वपि पचादीनां क्रियावचनत्वे यत्नं करोतीति अथ खल्वप्याचार्यः चित्रयति क्वचिदेकं क्वचिन्नेति ।

  

धन्यो’स्मि

  

Dr.Korada Subrahmanyam  
Professor of Sanskrit (Retd)

299 Doyen , Serilingampally, Hyderabad 500 019  
Ph:09866110741(M),91-40-23010741(R)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

