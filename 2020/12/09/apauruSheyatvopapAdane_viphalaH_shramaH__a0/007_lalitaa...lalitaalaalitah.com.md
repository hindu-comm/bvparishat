+++
title = "007 lalitaa...@lalitaalaalitah.com"

+++
[[lalitaa...@lalitaalaalitah.com	2020-12-10, 19:18:32 [Source](https://groups.google.com/g/bvparishat/c/a0_oWJImI_0)]]



  

> 
> > 
> > कुतः? तत्र मूले वेदाध्यापनपरम्पराया अदिर् एव नासीद् इति वादो वर्तते। न > केनापि बुद्धिमता ऽऽफ़्रिकाखण्डाद् वानरेभ्यस् ततः पूर्वं च कृमिभ्यो > ऽस्मद्-उत्पत्तेः प्रमाणानि विजानता तद् अङ्गीकर्तुं शक्यम्। >
> 
> > 

तत्र यानि प्रमाणानि इति व्यवह्रियन्ते तत्र प्रमाणत्वमेव नास्माभिर्निश्चेतुं शक्यते , ऊहविशेषः स व्याप्तिमन्तरैव कृतत्वात् इति ।  
अत एव तस्य निश्चयत्वमाश्रित्य प्राचीनमतदूषणं प्रमाणलक्षणाद्यवगमाभावमेव प्रकटयति ।  

> 
> > 
> > तादृशस्याक्षेपस्य निराकरणं न साधयित्वा न हि शक्यं > वेदाध्ययनपरम्परानादित्वम् प्रतिष्ठापयितुम्।  
> > 
> > 

तस्याक्षेेपस्य निराकरणं तदैव कर्त्तुं शक्यते यदा कश्चन तद्वादी सम्यक् स्वमतं ज्ञात्वा प्रदर्शयेत् । न च तादृशः कश्चन दृष्टो येन उत्पत्त्यादिविषयकस्वसिद्धान्तस्य परीक्षार्त्थं मीमांसकानां पुरत उपस्थापनं क्रियते ।

कुत्रचिद्विवादः कृतश्चेत् एकेनोक्तम् इदं यत् भवद्भिर्न्न ज्ञातुं शक्यते तदर्त्थं विश्वविद्यालये पठनीयम् इति । एतादृशेन समं विवादः कथं क्रियेत ।  
अन्ततोगत्वा केनचित् डी.एन्.ए इत्यस्य प्रमाणत्वेनाश्रयणं कृतं , परं यदा कथं तदाश्रित्य निश्चयः क्रियते इति प्रतिपादय परीक्ष्यते मया त्वन्मतम् इत्युक्तेपि भवता कथं ज्ञातुं शक्यते इत्येव समाधानं दत्तम् ।  

> 
> > 
> > उपेक्ष्येमं सरलं विचारं प्रवर्तमानैस् तैः किं नाम साधितम्? १५०० > वर्षेभ्यः पूर्वम् मीमांसका मूर्खा नासन्न् इत्येतावद् एव। >
> 
> > 

प्रमाणं नाम किम् अपौरुषेयत्वं च कथं साद्ध्यते इति ये न जानन्ति तेषामुपकारस्तु जात एव ।  

> 
> > 
> > नवीनविपक्षप्रत्याख्यानस्य गन्धो ऽपि न वर्तते। >
> 
> > 

तत्रानादरस्य हेतुरेकस्तन्मतस्य अज्ञानम् इति वर्त्ततेे , यावद् अस्माभिस्तन्मतस्य निश्चितं स्वरूपं न ज्ञायते दूषयितुं यत्नो न कर्त्तुं शक्यते । परश्च तन्मतोपस्थापको न दृश्यते इत्यनया रीत्यापि तद्वादपरीक्षाया अवसरो नास्ति ।

> 
> > 
> > नव्यानाम् प्रत्याख्याने ऽतिप्राचीनवादोपपादनं हास्यास्पदम् एव याति। >
> 
> > 

प्राचीनरीतिरेव सम्यक् नावगता चेत् कदाचित् नवीनानां पुरतः प्रश्नोत्थापनम् अपि न कर्त्तुं शक्येत इति पक्षान्तरोपस्थापनरीत्या युक्तमेवोपपादनम् ।  
किञ्च यदि केनचिद् दैववशात् नूतनसिद्धान्तान् विश्वविद्यालये पठित्वा क्रमेण मीमांसापि पठिता तदा कोटिद्वयोपस्थितिसम्भवात् तस्य निर्णयार्त्थं प्रवृत्तिः स्यात् इति भाविनं कञ्चन उद्दिश्यैव व्यापारः कृत इत्यत्र को दोषः । न हि इदानीं मतद्वयानभिज्ञा जना मतद्वयानुसारिकथाया इदानीमनवसर एव इत्यादि दृष्ट्वा मतस्य प्रतिपादनमेव त्याज्यम् ।  

> 
> > 
> > मीमांसाकोविदैर् विचारणीयम् - अपौरुषेयप्रतिष्ठायां श्रमो व्ययनीयो वा? > अथवा वेदप्रामाण्यसाधनाय तन्त्रान्तरम् आश्रित्य - "पौरुषेयस्यापि वेदस्य > प्रामाण्यं वर्ततेतमाम् - जयिष्णुभिर् महामतिभिर् अस्मत्पूर्वजैर् आप्तैः > परिगृहीतत्वात्। " इति किञ्चित् प्रतिपादनीयं वा?  
> > 
> > 

परमतं सम्यक् दूषितं मीमांसकैः इत्यज्ञात्वैव कश्चनैवं ब्रूयात् ।  
भवत्पूर्व्वजा महामतय इत्येव कथं , कवितैव वेदश्चेत् तस्य प्रामाण्येनैव वा किं , मूढैर्धनलुब्द्धैः परिगृहीतमेव आदरेण स्तौति भवान् मूढत्वात् इत्येव न कस्मात् स्यात् । ईश्वरस्य च वेदाधीनसिद्धिकत्वेनन्योन्याश्रयात् वेदेतरस्यानुमानादेस्तत्र प्रमाणत्वासम्भवात् च ईश्वरोक्तत्वेन कथं प्रमाणता , किञ्च क्रैस्तवयवनादिमतात्् किं विलक्षणं त्वदीयवेदे यत् तस्यानुसरणं कर्त्तव्यं न परमतीयानाम् इत्यादि अपि आपद्यते ईश्वरोक्तत्वस्य तदीयधर्म्मग्रन्थयोस्सत्त्वात््।  

--  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

