+++
title = "000 noopurabhramari"

+++
[[noopurabhramari	2020-01-24, 10:46:03 [Source](https://groups.google.com/g/bvparishat/c/Ce2GyaaTNjM)]]



Dear Scholars

The new book[#Nāṭyāyana](https://www.facebook.com/hashtag/na%CC%84t%CC%A3ya%CC%84yana?source=feed_text&epa=HASHTAG)–

'A[#Journey_of_Dance](https://www.facebook.com/hashtag/journey_of_dance?source=feed_text&epa=HASHTAG)from[#Bhāva_to_Rasa](https://www.facebook.com/hashtag/bha%CC%84va_to_rasa?source=feed_text&epa=HASHTAG)’  
a book on[#Dance](https://www.facebook.com/hashtag/dance?source=feed_text&epa=HASHTAG)  
authored by Dr[Shobha Shashikumar](https://www.facebook.com/shobha.shashikumar.3?__tn__=%2CdK-R-R&eid=ARA1G0PxuS2MNoRLu_THEILqjfO3Ind5418ofHVYePvMlLv7XacoK5PEmLfzLSC_iz7Tc-bOtCNyRQIU&fref=mentions "Shobha Shashikumar"); Scholaraly[#Foreword](https://www.facebook.com/hashtag/foreword?source=feed_text&epa=HASHTAG)by[#Shatavadhani](https://www.facebook.com/hashtag/shatavadhani?source=feed_text&epa=HASHTAG)Dr R Ganesh;  
Published by[#Noopura_Bhramari](https://www.facebook.com/hashtag/noopura_bhramari?source=feed_text&epa=HASHTAG)(R.)

released on 17th January, 2020 at Bangalore Jain University Campus on the occasion of National level Music and Dance conference; by the hands of Shatavadhani Dr R Ganesh. First copy was recieved by Vid Korgi Shankaranarayana Upadhyaya, Scholar, Poet, Theatre personality. The photos has been attached.  

Booktruly describes the plethora of feelings like dreams, efforts, successes, failures, hopes, surprises, challenges, excitement, exhaustion etc. in the journey of any ardent pursuer of art, beginning from the learning of the form to the realisation of[#Rasa](https://www.facebook.com/hashtag/rasa?source=feed_text&epa=HASHTAG).  
This book is meant to cater to the interests of any[#dancer](https://www.facebook.com/hashtag/dancer?source=feed_text&epa=HASHTAG),[#dance_researcher](https://www.facebook.com/hashtag/dance_researcher?source=feed_text&epa=HASHTAG),[#connoisseur](https://www.facebook.com/hashtag/connoisseur?source=feed_text&epa=HASHTAG)and[#art_lover](https://www.facebook.com/hashtag/art_lover?source=feed_text&epa=HASHTAG). Useful to dance exams and also understanding of the concepts too.

  

  

A writeup in Kannada appraising the book.

[#ಶೋಭಾವಹ](https://www.facebook.com/hashtag/%E0%B2%B6%E0%B3%8B%E0%B2%AD%E0%B2%BE%E0%B2%B5%E0%B2%B9?source=feed_text&epa=HASHTAG)[#ನಾಟ್ಯಾಯನ](https://www.facebook.com/hashtag/%E0%B2%A8%E0%B2%BE%E0%B2%9F%E0%B3%8D%E0%B2%AF%E0%B2%BE%E0%B2%AF%E0%B2%A8?source=feed_text&epa=HASHTAG)

2010- ಡಾ. ಶೋಭಾ ಅವರ ಮುಖಪರಿಚಯಕ್ಕಿಂತಲೂ ಮೊದಲೇ ಅವರ ಪಿ.ಎಚ್ಡಿ ಥೀಸಿಸ್ ನನ್ನ ಕೈಯಲ್ಲಿತ್ತು ಅಂದು. ಆಗಷ್ಟೇ ಪಿ‌ಎಚ್ ಡಿ ಮುಗಿದು ಡಾಕ್ಟರೇಟ್ ಪದವಿಯ ಕುಸುಮ ಅವರ ಮುಡಿಗೇರಿತ್ತಷ್ಟೇ. ಪಿ ಎಚ್ ಡಿ ಗೆ ನೋಂದಣಿ ಮಾಡಿಕೊಂಡು[#ಸಂಶೋಧನಾರ್ಥಿ](https://www.facebook.com/hashtag/%E0%B2%B8%E0%B2%82%E0%B2%B6%E0%B3%8B%E0%B2%A7%E0%B2%A8%E0%B2%BE%E0%B2%B0%E0%B3%8D%E0%B2%A5%E0%B2%BF?source=feed_text&epa=HASHTAG)ಯಾಗಿದ್ದ ನಾನೂ ನಿರೀಕ್ಷಿತ ನವಜೀವನದೊಂದಿಗೆ ಅನಿರೀಕ್ಷಿತವಾಗಿ ಬೆಂಗಳೂರಿಗೆ ಅಡಿಯಿಟ್ಟಿದ್ದೆ.  
ನದಿಗಳೆಲ್ಲವೂ ಸೇರಲು ಹವಣಿಸುವುದು ಸಾಗರವನ್ನೇ ತಾನೇ!?. ಹಾಗೆಯೇ[#ಶತಾವಧಾನಿ](https://www.facebook.com/hashtag/%E0%B2%B6%E0%B2%A4%E0%B2%BE%E0%B2%B5%E0%B2%A7%E0%B2%BE%E0%B2%A8%E0%B2%BF?source=feed_text&epa=HASHTAG)ಡಾ. ಆರ್. ಗಣೇಶರ ಬಳಿಗೆ ದಾರಿ ಒಯ್ದಿತ್ತು. ಅಲ್ಲಿ ಅವರಿತ್ತದ್ದು ಡಾ. ಶೋಭಾ ಅವರ ‘[#ಏಸ್ತೆಟಿಕ್ಸ್\_ಆಫ್\_ಆಂಗಿಕ_ಅಂಡ್\_ಸಾತ್ತ್ವಿಕಾಭಿನಯ_ಇನ್\_ಭರತನಾಟ್ಯ](https://www.facebook.com/hashtag/%E0%B2%8F%E0%B2%B8%E0%B3%8D%E0%B2%A4%E0%B3%86%E0%B2%9F%E0%B2%BF%E0%B2%95%E0%B3%8D%E0%B2%B8%E0%B3%8D_%E0%B2%86%E0%B2%AB%E0%B3%8D_%E0%B2%86%E0%B2%82%E0%B2%97%E0%B2%BF%E0%B2%95_%E0%B2%85%E0%B2%82%E0%B2%A1%E0%B3%8D_%E0%B2%B8%E0%B2%BE%E0%B2%A4%E0%B3%8D%E0%B2%A4%E0%B3%8D%E0%B2%B5%E0%B2%BF%E0%B2%95%E0%B2%BE%E0%B2%AD%E0%B2%BF%E0%B2%A8%E0%B2%AF_%E0%B2%87%E0%B2%A8%E0%B3%8D_%E0%B2%AD%E0%B2%B0%E0%B2%A4%E0%B2%A8%E0%B2%BE%E0%B2%9F%E0%B3%8D%E0%B2%AF?source=feed_text&epa=HASHTAG)‘ ಥೀಸಿಸ್.  
ಇವತ್ತಿನ ಕಾಲಕ್ಕೆ ಅಪೇಕ್ಷಿತವಾದ ಹೆಚ್ಚಿನ ರೆಫರೆನ್ಸ್, ಸೈಟೇಷನ್, ಔಪಚಾರಿಕ[#ಪಾಶ್ಚಾತ್ಯ_ಸಂಶೋಧನವಿಧಾನ](https://www.facebook.com/hashtag/%E0%B2%AA%E0%B2%BE%E0%B2%B6%E0%B3%8D%E0%B2%9A%E0%B2%BE%E0%B2%A4%E0%B3%8D%E0%B2%AF_%E0%B2%B8%E0%B2%82%E0%B2%B6%E0%B3%8B%E0%B2%A7%E0%B2%A8%E0%B2%B5%E0%B2%BF%E0%B2%A7%E0%B2%BE%E0%B2%A8?source=feed_text&epa=HASHTAG)ಗಳ ಹಂಗೇ ಇಲ್ಲದೇ ಓತಪ್ರೋತವಾಗಿ ಬರೆದ ಥೀಸಿಸ್‌ನ ಮೊದಲ ಒಂದಷ್ಟು ಪುಟಗಳನ್ನು ನೋಡಿ ಉಡಾಫೆ ಕಾಡಿ ಸುಮ್ಮನಾಗಿದ್ದೆ ಕೊಂಚ ದಿವಸ.  
[#ಪುರುಷಸರಸ್ವತಿ](https://www.facebook.com/hashtag/%E0%B2%AA%E0%B3%81%E0%B2%B0%E0%B3%81%E0%B2%B7%E0%B2%B8%E0%B2%B0%E0%B2%B8%E0%B3%8D%E0%B2%B5%E0%B2%A4%E0%B2%BF?source=feed_text&epa=HASHTAG)ಸುಮ್ಮನೆ ಹೇಳಲಾರದಲ್ಲಾ.., ಹಾಗೆಂದೇ[#ನಿಶ್ಚಯಕೌತುಕ](https://www.facebook.com/hashtag/%E0%B2%A8%E0%B2%BF%E0%B2%B6%E0%B3%8D%E0%B2%9A%E0%B2%AF%E0%B2%95%E0%B3%8C%E0%B2%A4%E0%B3%81%E0%B2%95?source=feed_text&epa=HASHTAG)ವನ್ನು ಕಟ್ಟಿ ಒಂದು ಸುಮುಹೂರ್ತದಲ್ಲಿ ಕೈಗೆತ್ತಿಕೊಂಡ ಥೀಸಿಸ್‌ನ್ನು ಓದಿ ಮುಗಿಸುವವರೆಗೆ ಕೆಳಗಿಡಲೇ ಇಲ್ಲ!. ಕಂಬನಿಯ ಧಾರೆ ನನ್ನನ್ನೂ, ಗುರುವಿನ ಹುಡುಕಾಟದಲ್ಲಿದ್ದ ನನ್ನೊಳಗಿನ ಪ್ರಜ್ಞೆಯನ್ನೂ ಇಂಚಿಂಚೂ ಆರ್ದ್ರವಾಗಿಸಿತು. ಓದುತ್ತಾ ಹೋದಂತೆ ನನ್ನ ಆವರೆಗಿನ ಎಲ್ಲಾ[#ಕಲಾಪ್ರಶ್ನೆ](https://www.facebook.com/hashtag/%E0%B2%95%E0%B2%B2%E0%B2%BE%E0%B2%AA%E0%B3%8D%E0%B2%B0%E0%B2%B6%E0%B3%8D%E0%B2%A8%E0%B3%86?source=feed_text&epa=HASHTAG)ಗಳನ್ನು ಅರ್ಥ ಮಾಡಿಕೊಂಡವರು ಇವರೇ ಏನೋ ಎಂಬ ಮಟ್ಟಿಗೆ ಆಪ್ತಭಾವ. ಸೋದಾಹರಣ ವಿಶ್ಲೇಷಣೆ, ಕಂಡದ್ದನ್ನು ಕಣ್ಣಿಗೆ ಕಟ್ಟುವಂತೆ[#ಸಂಶೋಧನೆಯ_ಬದ್ಧತೆ](https://www.facebook.com/hashtag/%E0%B2%B8%E0%B2%82%E0%B2%B6%E0%B3%8B%E0%B2%A7%E0%B2%A8%E0%B3%86%E0%B2%AF_%E0%B2%AC%E0%B2%A6%E0%B3%8D%E0%B2%A7%E0%B2%A4%E0%B3%86?source=feed_text&epa=HASHTAG)ಯಲ್ಲಿ ಹೇಳುವ ನಿಖರತೆ, ಸತ್ಯವನ್ನು ನಿಷ್ಠುರವಾಗಿಯೂ ಸವಿನಯದಿಂದಲೇ ಮಂಡಿಸುವ ಸ್ಪಷ್ಟತೆ, ನಿರ್ದಿಷ್ಟತೆಯ ತಾಕತ್ತು ಅಂದಿನಿಂದ ಈವರೆಗೂ ದೃಗ್ಗೋಚರವಾಗುತ್ತಲೇ ಬಂದಿದೆ. ಭಾರತೀಯ ಪರಿಕಲ್ಪನೆಯ ಸಂಶೋಧನೆಗಳಿಗೆ ನಮ್ಮದೇ ಆದ[#ಸಂಶೋಧನಾ\_ನಿಲುವು](https://www.facebook.com/hashtag/%E0%B2%B8%E0%B2%82%E0%B2%B6%E0%B3%8B%E0%B2%A7%E0%B2%A8%E0%B2%BE_%E0%B2%A8%E0%B2%BF%E0%B2%B2%E0%B3%81%E0%B2%B5%E0%B3%81?source=feed_text&epa=HASHTAG), ಪದ್ಧತಿ ಬೇಕು ಎನ್ನುವ ಸೂಕ್ಷ್ಮವನ್ನು ಅರ್ಥಮಾಡಿಸಿದೆ. ಅಂದಿನಿಂದ ಶುರುವಾದ ಡಾ. ಶೋಭಾ ಅವರೊಂದಿಗಿನ ಮೈತ್ರಿ ಇಂದಿನವರೆಗೂ ದಿನದಿಂದ ದಿನಕ್ಕೆ ವೃದ್ಧಿಸುತ್ತಿರುವುದು ಸುಕೃತ.

ಇಂದಿಗೆ ಗುರು ಎಂಬ ಪದವೇ[#ಕಲಾಕ್ಷೇತ್ರ](https://www.facebook.com/hashtag/%E0%B2%95%E0%B2%B2%E0%B2%BE%E0%B2%95%E0%B3%8D%E0%B2%B7%E0%B3%87%E0%B2%A4%E0%B3%8D%E0%B2%B0?source=feed_text&epa=HASHTAG)ದಲ್ಲಿ ಹಳಸಲಾಗಿದೆ, ಹಳತಾಗಿದೆ. ಆದರೆ ಆ ಎರಡಕ್ಷರದ ಮೌಲ್ಯ ದೊಡ್ಡದು, ಅದನ್ನು ಧರಿಸುವ ವ್ಯಕ್ತಿತ್ವವೂ ಶಿಷ್ಯರಿಗೇ ನಿಲುಕದಷ್ಟು ದೊಡ್ಡದಿರಬೇಕು ಎಂಬ ದೂರದೃಷ್ಟಿ. ಹಾಗೆಂದೇ ಆವರೆಗೂ ಕಣ್ಣು ಕಂಡರಿಯದ ಮನಸ್ಸು ಅರಸಿದ ‘ಗುರು’ ಎಂಬ ಪದ ಸಾರ್ಥಕತೆ ಕಂಡದ್ದು ಶೋಭಾ ಅವರನ್ನು ಬಗೆಗಂಡಾಗಲೇ. ಬಹುಶಃ ನನ್ನ[#ಕಲಾಜೀವನ](https://www.facebook.com/hashtag/%E0%B2%95%E0%B2%B2%E0%B2%BE%E0%B2%9C%E0%B3%80%E0%B2%B5%E0%B2%A8?source=feed_text&epa=HASHTAG)ದ ಮೊದಲ ದಿನಗಳಲ್ಲೇ ಅವರು ದೊರೆತಿದ್ದರೆ ನನ್ನ ಯಾತ್ರೆಯ ಸ್ವರೂಪವೇ ಬದಲಾಗುತ್ತಿತ್ತೇನೋ ಎಂದೆನಿಸಿದೆ. ಆದರೇನಾಯ್ತು..? ಅವರು ದೊರೆತ ನಂತರಕ್ಕೂ ನನ್ನ[#ನೃತ್ಯಾಭಿನಯ](https://www.facebook.com/hashtag/%E0%B2%A8%E0%B3%83%E0%B2%A4%E0%B3%8D%E0%B2%AF%E0%B2%BE%E0%B2%AD%E0%B2%BF%E0%B2%A8%E0%B2%AF?source=feed_text&epa=HASHTAG)ದ ಹಸಿವನ್ನು ಇಂಗಿಸಿಕೊಂಡು ಸಹೃದಯನ ಜೀವನವೇ ಅತ್ಯಂತ ತೃಪ್ತ ಎಂಬುದನ್ನು ನನಗೆ ನಾನೇ ಮನಗಾಣುವಂತೆ ಮಾಡಿಸಿದ್ದು ಶೋಭಾವಹ[#ನೃತ್ಯ](https://www.facebook.com/hashtag/%E0%B2%A8%E0%B3%83%E0%B2%A4%E0%B3%8D%E0%B2%AF?source=feed_text&epa=HASHTAG)- ಅದು ಅಕ್ಷಯಪಾತ್ರೆ.[#ಸೌಂದರ್ಯಾನುಭೂತಿ](https://www.facebook.com/hashtag/%E0%B2%B8%E0%B3%8C%E0%B2%82%E0%B2%A6%E0%B2%B0%E0%B3%8D%E0%B2%AF%E0%B2%BE%E0%B2%A8%E0%B3%81%E0%B2%AD%E0%B3%82%E0%B2%A4%E0%B2%BF?source=feed_text&epa=HASHTAG)ಯ ಸಾಧನೆ ಎಂದರೆ ಏನು, ರಸವೆಂದರೆ ಏನು ಎಂಬುದನ್ನು ಸಾದೃಶ್ಯವಾಗಿ ತೋರಿಸಿ ಮನಮುಟ್ಟಿಸಿದ ಆ ಮೊದಮೊದಲ ದಿನಗಳನ್ನು ಮರೆಯಲಾದೀತೇ?[#ರಸೋ\_ವೈ\_ಸಃ](https://www.facebook.com/hashtag/%E0%B2%B0%E0%B2%B8%E0%B3%8B_%E0%B2%B5%E0%B3%88_%E0%B2%B8%E0%B2%83?source=feed_text&epa=HASHTAG)- ರಸ ಮತ್ತು ಆನಂದಕ್ಕೆ ಸಮಾನಮನಸ್ಕರನ್ನು ಒಂದುಮಾಡುವ ಶಕ್ತಿ ಇರುತ್ತದೆ ಎಂದು ಗೊತ್ತಾದದ್ದು ಅಂದಿಗೇ. ಅಂದಿನಿಂದ ಅವರು ನೃತ್ಯವಾಡಿದರೆ ನಾನೇ ಆಡಿದಷ್ಟು ನೆಮ್ಮದಿ. ಹಾಗೆಂದೇ ಕಟಿಬದ್ಧಳಾದೆ. ಅದನ್ನು ನನ್ನಂತೆಯೇ ಹಸಿವುಳ್ಳವರಿಗೆ ಉಣಬಡಿಸುವ ಅವಸರದಲ್ಲಿ ಅವರ ಕಾರ್ಯಕ್ರಮಗಳನ್ನು ಆಯೋಜಿಸಿ, ಮತ್ತಷ್ಟು ಆಯೋಜಕರಿಗೂ ಅದರ ರುಚಿ ಹತ್ತಿಸುವ ಮೂಲಕ ಹೊಟ್ಟೆ ತುಂಬಾ ಅನ್ನವನಿಕ್ಕಿದೆನೆಂಬ ಭಾವಪುಣ್ಯ ನನಗೆ. ನನ್ನ ಮತ್ತು ನೂಪುರ ಭ್ರಮರಿಯೊಂದಿಗಿನ ಪ್ರತೀ ಹೆಜ್ಜೆಯಲ್ಲೂ ಅವರ ಹೆಜ್ಜೆಗಳೂ ಇವೆ ಎನ್ನುವುದೂ ನನ್ನ ಹೆಮ್ಮೆಗಳಲ್ಲೊಂದು. ಅಷ್ಟೇಕೆ, ನಮ್ಮ ಸರ್ಟಿಫಿಕೇಟ್ ಕೋರ್ಸ್, ಈಗ ಪ್ರಕಾಶನದ ಕೆಲಸದಲ್ಲೂ ಕೈಹಿಡಿದಿದ್ದಾರೆ.

ಮೌನವೂ ಮಾತಾಗುವ, ಮಾತು ಮೌನಾಗುವ, ಮಾತೇ ವ್ಯಾಖ್ಯಾನವಾಗುವ ಅನುಭವದ ಮೂಟೆಯನ್ನು ಹೆಗಲೇರಿಸಿ ಅವರೊಂದಿಗೆ ನಾನೂ ಕುಣಿಕುಣಿಯುತ್ತಲೇ ಬಂದಿದ್ದೇನೆ. ಅವರ ದೃಷ್ಟಿಯ ಮೂಲಕ ನಾನು ನನ್ನ ಬದುಕನ್ನು ನೋಡಿದ್ದೇನೆ. ಒಂದರ್ಥದಲ್ಲಿ ನನ್ನ ಅಧ್ಯಯನದ ಯಾತ್ರೆಗೆ ಅವರೇ ಊರುಗೋಲು. ಕಾರ್ಯಕ್ರಮ ಸಂಘಟನೆಗೆ ಅವರೇ ನಿಚ್ಚಣಿಕೆ. ಅವರ[#ನೃತ್ಯತತ್ತ್ವಜ್ಞಾನ](https://www.facebook.com/hashtag/%E0%B2%A8%E0%B3%83%E0%B2%A4%E0%B3%8D%E0%B2%AF%E0%B2%A4%E0%B2%A4%E0%B3%8D%E0%B2%A4%E0%B3%8D%E0%B2%B5%E0%B2%9C%E0%B3%8D%E0%B2%9E%E0%B2%BE%E0%B2%A8?source=feed_text&epa=HASHTAG)ದ ಇಂಚಿಂಚನ್ನೂ ಓದುತ್ತಾ ಆಸ್ವಾದಿಸಿ ಪ್ರಥಮ ಓದುಗಳಲ್ಲಿ ನಾನೂ ಒಬ್ಬಳು ಎನ್ನುವ ಕೃತಾರ್ಥ ಭಾವ, ನನ್ನ ಅನೇಕ ಪ್ರಶ್ನೆ-ಸಂದೇಹಗಳಿಗೆ ನಾನಾಗಿಯೇ ಉತ್ತರಗಳನ್ನು ಅರಸಿಕೊಳ್ಳುವಂತೆ ಚೋದಿಸಿ, ಮೋದದ ಮೂಲಕ ಬೋಧವನ್ನಿತ್ತ ಅವರ ಜೊತೆಜೊತೆ ನಾನೂ ನನ್ನ ದಾರಿಯಲ್ಲಿ ಬೆಳೆಯಲು ಕಾರಣವಾಗಿದ್ದಕ್ಕೆ ಕೃತಕೃತ್ಯತೆ- ಆದರೆ ಅರ್ಪಿಸುವ ಬಗೆ ಈವರೆಗೂ ತಿಳಿದಿಲ್ಲ. ಅವರು ಕೇವಲ ನನ್ನ ಅರಿವಿನ ಪಯಣಕ್ಕೆ ಸ್ನೇಹಿತೆಯಷ್ಟೇ ಅಲ್ಲ, ಮಾತೃಭಾವದ ಗುರು, ಭಾವದಾಂಪತ್ಯದ ಸಖಿ, ನನ್ನ ಕಲಾಕುಟುಂಬ ದ ಯಜಮಾನಿ. ಹೀಗನ್ನುವಲ್ಲಿ ನನಗೆ ಯಾವುದೇ ಸಂಕೋಚವಿಲ್ಲ, ಅತಿಶಯದ ಅಲಂಕಾರವೂ ನನ್ನ ಮಾತಿನ ಉದ್ದೇಶವಲ್ಲ. ಇದು ಯಥಾರ್ಥ, ಅನುಭವದ ಅನುಭಾವ.

ಶೋಭಾ- ಪದ್ಮಪತ್ರದ ಮೇಲಿನ ಜಲಬಿಂದುವಿನಂತೆ ಸುಕೋಮಲ, ಆದರೂ ಅದರೊಳಗೊಂದು ಹಠ; ಛಲಗಾತಿ ಅವರು. ಹಾಗೆಂದೇ ಜಲಬಿಂದುವನ್ನಾದರೂ ಗಂಟಲಿಗಿಳಿಸಿಕೊಳ್ಳೋಣ ಎಂಬ ಯಾದಿಯಲ್ಲಿ ಅವರ ಚಿಂತನೆಗಳನ್ನು ಹಸ್ತಾಂತರಿಸುವ ನಿಟ್ಟಿನ ಈ ಪುಸ್ತಕ ಪ್ರಕಾಶನವೆಂಬುದೇ ಋಣಸಂದಾಯದ ಹಾದಿಯಲ್ಲಿ ಒಂದು ದಿವ್ಯದಾಸೋಹ.

ಮೋಹ-ಮಾಯೆ-ರಂಜನೆಗಳಲ್ಲಿ ಬೀಳಿಸುವ ಕಲೆಯೇ ಆ ಮೋಹಗಳನ್ನು ಕಳಚಿಸಿ ವೇದಾಂತ-ಅಧ್ಯಾತ್ಮದ ಬೆಳಕಿನಲ್ಲಿ ಆನಂದವೆಂಬ[#ಬ್ರಹ್ಮತತ್ತ್ವ](https://www.facebook.com/hashtag/%E0%B2%AC%E0%B3%8D%E0%B2%B0%E0%B2%B9%E0%B3%8D%E0%B2%AE%E0%B2%A4%E0%B2%A4%E0%B3%8D%E0%B2%A4%E0%B3%8D%E0%B2%B5?source=feed_text&epa=HASHTAG)ದಲ್ಲಿ ಮೋಕ್ಷಗಾಮಿಯಾಗುವಂತೆ ಮಾಡಬೇಕೆನ್ನುವ ಹಾದಿಯಲ್ಲಿ ನಡೆಯುವವರಿಗೆ ಈ ಕೃತಿ ಒಂದು ವರದಾನ. ಬೆಳಕಿಂಡಿಯ ಹುಡುಕಾಟದಲ್ಲಿರುವ ಇಂದಿನ ವಿರಳ ವಿದ್ಯಾರ್ಥಿಗಳಿಗೆ, ಜಿಜ್ಞಾಸುಗಳಿಗೆ ಅವರ[#ರಸನಿಷ್ಠ](https://www.facebook.com/hashtag/%E0%B2%B0%E0%B2%B8%E0%B2%A8%E0%B2%BF%E0%B2%B7%E0%B3%8D%E0%B2%A0?source=feed_text&epa=HASHTAG)ವಾದ ಪ್ರಯೋಗಗಳು, ಚಿಂತನೆಗಳು,[#ನೃತ್ಯಪ್ರದರ್ಶನ](https://www.facebook.com/hashtag/%E0%B2%A8%E0%B3%83%E0%B2%A4%E0%B3%8D%E0%B2%AF%E0%B2%AA%E0%B3%8D%E0%B2%B0%E0%B2%A6%E0%B2%B0%E0%B3%8D%E0%B2%B6%E0%B2%A8?source=feed_text&epa=HASHTAG), ಮಾರ್ಗದರ್ಶನ ಜೀವಮಾನಕ್ಕೆ ಈಯುವ ಉಡುಗೊರೆ.

ಅವರ[#ಕಲಾಯಾನ](https://www.facebook.com/hashtag/%E0%B2%95%E0%B2%B2%E0%B2%BE%E0%B2%AF%E0%B2%BE%E0%B2%A8?source=feed_text&epa=HASHTAG)ದ ಬೆಳಕೇ ನನ್ನ ಹಾದಿಗೂ ಪ್ರಕಾಶವನ್ನಿತ್ತು, ಅವರ ಈ ಶಿಷ್ಯೆಯೇ ಬರೆದು ಪ್ರಕಾಶಿಸಿದ ಪುಸ್ತಕಗಳೇ ಐದರ ಸಂಖ್ಯೆ ದಾಟಿ ಮುಂದುವರಿದರೂ ಗುರುವಿನದ್ದೇ ಆದ ಅಕ್ಷರಮಾತ್ರವೂ ಪೂರ್ಣಪ್ರಮಾಣದ ಕೃತಿಯಾಗಿ ಬರಲಿಲ್ಲವೆಂಬ ಕೊರಗು ಕಾಡಿ ಅದೇ ಹಠವಾಯಿತು. ಈ ನಿಟ್ಟಿನಲ್ಲಿ ಬಹಳ ವರುಷಗಳಿಂದ ನನ್ನ ಒತ್ತಾಯದ ಗುದ್ದುಗಳನ್ನು ಸ್ವೀಕರಿಸಿದ ‘ಶೋಭಾ ಮೇಡಂ’ ಅಂತೂ ತಮ್ಮ ಬರೆವಣಿಗೆಯ ಸಾಕಲ್ಯಫಲವನ್ನು ನೀಡುವ ಮನ ಮಾಡಿದ್ದಾರೆಂಬುದೇ ಶಿಷ್ಯೆಗೆ ಧನ್ಯತೆಯ ಕ್ಷಣ, ಪೂರ್ವಪುಣ್ಯ. ಇದು ಅವರ ಅಭಿಮಾನದ ಉತ್ಕರ್ಷದಿಂದ ಬಂದ ಮಾತಲ್ಲ. ನೀವೀಗ ಓದುವ ಅವರ ಈ ತತ್ತ್ವಪ್ರವಾಹ ನಿಮಗೇ ಆ ಅನುಭೂತಿಯನ್ನು ಇತ್ತೀತು ಎನ್ನುವುದು ನನ್ನ ಶತಪ್ರತಿಶತ ವಿಶ್ವಾಸ. ಈ ಪುಷ್ಪಸಂಚಯವನ್ನು ನಿಮ್ಮ ಕೈಗಿಡುವಲ್ಲಿ ನಾನು ಮತ್ತು ನೂಪುರ ಭ್ರಮರಿ ಹೂವಿನೊಂದಿಗೆ ನಾರು ಸೇರಿ[#ಕಲಾಸರಸ್ವತಿ](https://www.facebook.com/hashtag/%E0%B2%95%E0%B2%B2%E0%B2%BE%E0%B2%B8%E0%B2%B0%E0%B2%B8%E0%B3%8D%E0%B2%B5%E0%B2%A4%E0%B2%BF?source=feed_text&epa=HASHTAG)ಯ ಪಾದಕ್ಕಾನತವಾಗಿ ಧನ್ಯರಾಗಿದ್ದೇವೆ.

ನಮ್ಮೀರ್ವರ ಸಾಧನಾಪಥಕ್ಕೆ ದೀವಟಿಗೆಯಾದ ಶತಾವಧಾನಿ ಡಾ. ಆರ್. ಗಣೇಶರು ಈ ಪದಯಾತ್ರೆಯ ಪ್ರತೀ ಅಕ್ಷರಗಳನ್ನು ನಿರುಕಿಸಿ ಕಣ್ಣು ಕೀಲಿಸಿ ಔಚಿತ್ಯದ ನಿಕಷವನ್ನು ಮತ್ತಷ್ಟು ಒರೆಗಿಟ್ಟು ಅಪರಂಜಿಯನ್ನು ಸುಂದರ ಆಭರಣವನ್ನಾಗಿಸುವಂತೆ ಸಲಹೆ ಸೂಚನೆಗಳನ್ನಿತ್ತು ಅಮೂಲ್ಯರತ್ನಕುಂದಣವನ್ನು ಮುನ್ನುಡಿಯ ರೂಪದಲ್ಲಿ ಕೂರಿಸಿದ್ದಾರೆ. ಅವರಿತ್ತ[#ಜ್ಞಾನಪ್ರಕಾಶ](https://www.facebook.com/hashtag/%E0%B2%9C%E0%B3%8D%E0%B2%9E%E0%B2%BE%E0%B2%A8%E0%B2%AA%E0%B3%8D%E0%B2%B0%E0%B2%95%E0%B2%BE%E0%B2%B6?source=feed_text&epa=HASHTAG)ಕ್ಕೆ ನಮ್ಮ ಇಡಿಯ ಜೀವನವೇ ಅವರಿಗೆ ಋಣಿಯಾಗಿರುವಾಗ ಅವರಿಗೆ ಧನ್ಯವಾದ ಹೇಳುವುದೂ ಬಾಲಿಶ.

ಇನ್ನು ಈ ಅಕ್ಷರಸ್ವರ್ಣಸಂದೋಹಕ್ಕೆ ಹಿನ್ನೆಲೆಯಾಗಿ ಅನೇಕ ಚಿಂತನ-ಮಂಥನದೊಂದಿಗೆ ನಮ್ಮೊಂದಿಗಿದ್ದು, ನಾಟ್ಯಾಯನವೆಂಬ ಸೂಕ್ತ ನಾಮಕರಣವನ್ನಿತ್ತು ಮೆಚ್ಚುಗೆಯ ಮಾತುಗಳನ್ನು ಬರೆದುಕೊಟ್ಟ ವಿದ್ವಾನ್ ಕೊರ್ಗಿ ಶಂಕರನಾರಾಯಣ ಉಪಾಧ್ಯಾಯರಿಗೂ, ನುಡಿಬೆಡಗನ್ನಿತ್ತ ಮಂಟಪ ಪ್ರಭಾಕರ ಉಪಾಧ್ಯಾಯ, ಅನಂತರಾಮ್, ವಿದುಷಿ ಡಾ.ಲಲಿತಾ ಶ್ರೀನಿವಾಸನ್, ವಿದುಷಿ ಭಾನುಮತಿ ಇವರೆಲ್ಲರಿಗೂ ನಾವೀರ್ವರೂ ಆಜನ್ಮ ಋಣಿ.

ಇನ್ನು ಜೈನ್ ವಿಶ್ವವಿದ್ಯಾನಿಲಯವು ಜನವರಿ ೧೭,೨೦೨೦ರಂದು ಆಯೋಜಿಸಿದ ಸಂಗೀತ ಮತ್ತು[#ನೃತ್ಯ_ಸಂಶೋಧನೆಯ](https://www.facebook.com/hashtag/%E0%B2%A8%E0%B3%83%E0%B2%A4%E0%B3%8D%E0%B2%AF_%E0%B2%B8%E0%B2%82%E0%B2%B6%E0%B3%8B%E0%B2%A7%E0%B2%A8%E0%B3%86%E0%B2%AF?source=feed_text&epa=HASHTAG)ಕುರಿತ ರಾಷ್ಟ್ರೀಯ ವಿಚಾರಸಂಕಿರಣದಲ್ಲಿ ‘ನಾಟ್ಯಾಯನ’ವು ಶತಾವಧಾನಿ ಡಾ. ಆರ್. ಗಣೇಶರಿಂದಲೇ ಅನಾವರಣಗೊಂಡು ಮುದವನ್ನಿತ್ತಿದೆ, ಹೆಮ್ಮೆಯನ್ನು ಕೊಟ್ಟಿದೆ. ಪ್ರಥಮಪ್ರತಿಯನ್ನು ಕೊರ್ಗಿ ಉಪಾಧ್ಯಾಯರು ಸ್ವೀಕರಿಸಿದ್ದಾರೆ.ಈ ಹಿನ್ನೆಲೆಯಲ್ಲಿ ಅನುಕೂಲ ಮಾಡಿಕೊಟ್ಟವರೆಲ್ಲರಿಗೂ ಋಣಿಗಳಾಗಿದ್ದೇವೆ.  

ಇದೋ ನಿಮ್ಮ ಕರಕಮಲಗಳಲ್ಲಿ ಜ್ವಾಜಲ್ಯಮಾನವಾಗಿ ಪ್ರಕಾಶಿಸುವಂತೆ ಯಥಾಯೋಗ್ಯವಾಗಿ ಆಜ್ಯವನ್ನು ಅರ್ಪಿಸಿ ಈ ನೃತ್ಯತತ್ತ್ವದ[#ನೇತ್ರಯಜ್ಞ](https://www.facebook.com/hashtag/%E0%B2%A8%E0%B3%87%E0%B2%A4%E0%B3%8D%E0%B2%B0%E0%B2%AF%E0%B2%9C%E0%B3%8D%E0%B2%9E?source=feed_text&epa=HASHTAG)ವನ್ನು ನಿಮ್ಮ ಮುಂದೆ ಆಚರಿಸಿದ್ದೇವೆ. ಮನೋಬುದ್ಧಿಗಳಲ್ಲಿ ಅದು ಸಾಂಗವಾಗಿ ಹರಡಿ[#ಯಜ್ಞಫಲ](https://www.facebook.com/hashtag/%E0%B2%AF%E0%B2%9C%E0%B3%8D%E0%B2%9E%E0%B2%AB%E0%B2%B2?source=feed_text&epa=HASHTAG)ವನ್ನು ಪಸರಿಸಲಿ, ಆ ಸುವಾಸನೆ ನಮ್ಮ ನಾಸಿಕಕ್ಕೂ ಹರಡಿ ಇಂಥ ಮತ್ತಷ್ಟು ಯಜನವನ್ನೂ ನೆರವೇರಿಸುವ ಒತ್ತಾಸೆ ಒದಗಲಿ ಎಂಬ ಆಶಯದೊಂದಿಗೆ ಸಾರ್ಥಕವಾಗುವಲ್ಲಿ ಆಶೀರ್ವದಿಸಿ, ಇದೋ ಒಪ್ಪಿಸಿಕೊಳ್ಳಿರಿ.

ಈಗಾಗಲೇ ಪುಸ್ತಿಕೆಯು ನೃತ್ಯದಾದ್ಯಂತ ಹೆಸರಾಗಿ ಮಾರಾಟದಲ್ಲಿಯೂ ಏರುಗತಿಯನ್ನು ಕಾಣುತ್ತಿದೆ. ಪುಸ್ತಕದ ಹೆಚ್ಚಿನ ವಿವರ ಮತ್ತು ಶೋಭಾ ಅವರ ನೃತ್ಯ ಡಿವಿಡಿಯ ಆಫರ್ ಗಳಿಗೆ,.[www.noopurabhramari.com](http://www.noopurabhramari.com/?fbclid=IwAR1-isG-wNiT-kyeIXv2rcOCUHs0PtGSc2bWx4TOeqIc2E7KC3MiGq2ihzk)

Online purchase of book (only) In Amazon  
[https://www.amazon.in/…/…/ref=cm_sw_r\_wa_apa_i\_J-CjEbV6BK5QR](https://www.amazon.in/dp/8194222818/ref=cm_sw_r_wa_apa_i_J-CjEbV6BK5QR?fbclid=IwAR0Fp_5LuaxTwp9hXhPICT6MbIEevUTTZhN7ymqEEyY5EYEf0EzjynpipaY)

ಸವಿಧೇಯ  
ಡಾ.ಮನೋರಮಾ ಬಿ.ಎನ್  
ಕಲಾವಿದೆ,[#ಕಲಾಸಂಶೋಧಕಿ](https://www.facebook.com/hashtag/%E0%B2%95%E0%B2%B2%E0%B2%BE%E0%B2%B8%E0%B2%82%E0%B2%B6%E0%B3%8B%E0%B2%A7%E0%B2%95%E0%B2%BF?source=feed_text&epa=HASHTAG), ಸಂಪಾದಕರು ಮತ್ತು ಪ್ರಕಾಶಕರು-[#ನೂಪುರ_ಭ್ರಮರಿ](https://www.facebook.com/hashtag/%E0%B2%A8%E0%B3%82%E0%B2%AA%E0%B3%81%E0%B2%B0_%E0%B2%AD%E0%B3%8D%E0%B2%B0%E0%B2%AE%E0%B2%B0%E0%B2%BF?source=feed_text&epa=HASHTAG)(ರಿ)

  

  

  

  

--  

  

Thank You

  

Regards

Dr. Manorama B.N  
Researcher, Editor and Publisher  
Noopura Bhramari- A Circumnavigation through the world of Dance (R.)

Trust dedicated toPerform,Teach, Guide, Research, hold Symposia andPublish multimedia literature in the realm of Indian ClassicalDance.

[www.noopurabhramari.com](http://www.noopurabhramari.com)

[www.noopuradancejournal.org](http://www.noopuradancejournal.org)  
mail to : [edi...@noopurabhramari.com]()  
Mobile :[+91 9964140927](tel:+91%2099641%2040927)  

