+++
title = "018 Nityanand Misra"

+++
[[Nityanand Misra	2020-05-25, 11:09:32 [Source](https://groups.google.com/g/bvparishat/c/jr-Ha1aa4l0)]]



  
  
On Monday, 25 May 2020 10:39:23 UTC+5:30, Nagaraj Paturi wrote:

> 
> > There were some older threads on visandhi.
> > 
> >   
> > 
> > 
> > One of those : >
> 
> > 
> >   
> > 
> > 
> > <https://groups.google.com/forum/#!searchin/bvparishat/%E0%A4%B6%E0%A5%8D%E0%A4%B0%E0%A5%80$2B$20names$20beginning$20with$20vowels$20sandhi$20doubt%7Csort:date/bvparishat/unpcRn0CW_s/kKyU_YU6BAAJ>
> > 
> > 
> >   
> > 
> > 
> > I have a question: >
> 
> > 
> >   
> > 
> > 
> > What about हे + vowel ?
> > 
> > 
> >   
> > 
> > 
> > हे अनंत ! हेउमापते !
> > 
> > 
> >   
> > 
> > 
> > I think since ए + vowel is not covered under junctures compelling > Sandhi.  
> > 
> > 
> >   
> > 
> > 
> >   
> > 
> > 

  

The standard rules areहैहेप्रयोगे हैहयोः (पा॰सू॰ ८.२.८५) which make the ए in हे a प्लुत vowel and thenप्लुतप्रगृह्या अचि नित्यम्‌ (पा॰सू॰ ६.१.१२५) which ordains theप्रकृति­भाव (i.e. no sandhi) as हे३ अनन्त and हे३उमापते. However, we do see examples likeहेऽम्ब in Adhyatma Ramayana (2.7.71) and Shrimadbhagavatam (10.25.20) in Arsha literature in place of the expected हे३अम्ब.

  

Below discussion fromअध्यात्मरामायणेऽपाणिनीयप्रयोगाणां विमर्शः discusses the example हेऽम्ब (footnotes are mine).

  

(५४) हेऽम्ब

तामाह भरतो हेऽम्ब रामः सन्निहितो न किम्।

तदानीं लक्ष्मणो वाऽपि सीता वा कुत्र ते गताः॥

– अ॰रा॰ २.७.७१

   अत्र शोकाकुलित­हृदयो भरतो मातरं पृच्छति यत् हेऽम्ब राम­लक्ष्मण­सीताः कुत्र गताः। अत्र हैहेप्रयोगे हैहयोः (पा॰सू॰ ८.२.८५) इति सूत्रेण हे­घटकैकारस्य प्लुते प्लुतप्रगृह्या अचि नित्यम्‌ (पा॰सू॰ ६.१.१२५) इत्यनेन प्रकृति­भावे हे३ अम्ब इत्येव पाणिनीयं हेऽम्ब इति कथम्। उच्यते। गुरोरनृतोऽनन्त्यस्याप्येकैकस्य प्राचाम्‌ (पा॰सू॰ ८.२.८६) इत्यत्र प्राचाम्‌ इत्यस्य ग्रहणं व्यर्थं सज्ज्ञापयति यत्सर्वोऽपि प्लुतो विकल्प्यते।\[१४५\] तस्मादत्रापि प्लुत­विकल्पः। एवं हे इत्यव्ययं मत्वा अव्ययादाप्सुपः (पा॰सू॰ २.४.८२) इत्यनेन विभक्ति­लोपे पदान्तत्वादेकाराकारयोः एङः पदान्तादति (पा॰सू॰ ६.१.१०९) इत्यनेन पररूपे हेऽम्ब इति सिद्धम्। यद्वा त्रिपादीस्थत्वात्सपाद­सप्ताध्यायी­पर­रूप­विधायक­शास्त्र­दृष्ट्येदमसिद्धं ततः पर­रूपे हेऽम्ब इति सिद्धम्। न च प्लुतारम्भ­सामर्थ्यादसिद्धत्वं लोपयितुं न शक्यते। हे३ राम राम है३ इत्यादौ प्लुत­स्वरे चारितार्थ्यात्। न च प्रतिलक्ष्यं लक्षणोपप्लवः\[१४६\] इति नियमेन प्रकृति­भाव­रूपे लक्ष्येऽचारितार्थ्यात्तद्वैयर्थ्ये नैवासिद्धत्वं रोधयिष्यते। अन्यत्र हे३ अरि­सूदन हे३ अम्ब इत्यादि­प्रयोगेषु च चारितार्थ्यात्।\[१४७\] यद्वा प्लुत­प्रगृह्या अचि नित्यम्‌ (पा॰सू॰ ६.१.१२५) इत्यत्र नित्य­ग्रहणस्य प्रायिकत्वात्प्रकृति­भावाभावः।\[१४८\]

  

\[१४५\] इह प्राचामिति योगो विभज्यते। तेन सर्वः प्लुतो विकल्प्यते (वै॰सि॰कौ॰ ९७)।

\[१४६\] मूलं मृग्यम्।

\[१४७\] संहिताया अविवक्षायामिति शेषः।

\[१४८\] यथा ङमो ह्रस्वादचि ङमुण्नित्यम्‌ (पा॰सू॰ ८.३.३२) इत्यत्र नित्यग्रहणस्य प्रायिकत्वात् इको यणचि (पा॰सू॰ ६.१.७७) सुप्तिङन्तं पदम्‌ (पा॰सू॰ १.४.१४) इत्यादौ न ङुण्मुटौ।

