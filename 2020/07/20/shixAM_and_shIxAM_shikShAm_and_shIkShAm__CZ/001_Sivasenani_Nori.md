+++
title = "001 Sivasenani Nori"

+++
[[Sivasenani Nori	2020-07-20, 12:03:14 [Source](https://groups.google.com/g/bvparishat/c/CZPUVtxhwNo)]]



नमस्ते।

  

दैर्घ्यं छान्दसम् इतिभाष्यकारःशङ्कराचार्यः।

  

There are certain deerghas seen in Chandas (Veda) which is not encountered in loka. This is seen in other places as well.

  

त्वग्वै ग्रहः स स्पर्शेनातिग्राहेण गृहीतस्त्वचा हि स्पर्शान्वेदयत इत्येतेऽष्टौ ग्रहा अष्टावतिग्रहाः ॥ बृ० उ० १.२.९ ॥ अतिग्राहेण इत्यत्र दैर्घ्यं छान्दसम्।  

स एतमेव सीमानं विदार्यैतया द्वारा प्रापद्यत। सैषा विदृतिर्नाम द्वास्तदेतन्नान्दनम्। तस्य त्रय आवसथास्त्रयः स्वप्ना अयमावसथोऽयमावसथोऽयमावसथ इति ॥ऐ० उ० १.३. १२ ॥ नान्दनम् इत्यत्र
दैर्घ्यं छान्दसम्।  

तान्होवाचेहैव मा प्रातरुपसमीयातेति तद्ध बको दाल्भ्यो ग्लावो वा मैत्रेयः प्रतिपालयाञ्चकार ॥छा०उ० १.१२. ३ ॥ उपसमीयात इत्यत्र दैर्घ्यं छान्दसं वा प्रमादपाठो वेति शङ्कराचार्यः।  

आदित्यो ब्रह्मेत्यादेशस्तस्योपव्याख्यानमसदेवेदमग्र आसीत्। तत्सदासीत्तत्समभवत्तदाण्डं निरवर्तत तत्संवत्सरस्य मात्रामशयत तन्निरभिद्यत ते आण्डकपाले रजतं च सुवर्णं चाभवताम् ॥ छा० उ० ३.१९.१ ॥
आण्डमित्रत्य दैर्घ्यं छान्दसम्।  

एवꣳ सोम्य ते षोडशानां कलानामेका कलातिशिष्टाभूत्सान्नेनोपसमाहिता प्राज्वाली तयैतर्हि वेदाननुभवस्यन्नमयꣳ हि सोम्य मन आपोमयः प्राणस्तेजोमयी वागिति तद्धास्य विजज्ञाविति विजज्ञाविति ॥ छा०उ० ६.८.६ ॥
प्राज्वलीत्यत्र दैर्घ्यं छान्दसम्।  

यच्छेद्वाङ्मनसी प्राज्ञस्तद्यच्छेज्ज्ञान आत्मनि।ज्ञानमात्मनि महति नियच्छेत्तद्यच्छेच्छान्त आत्मनि ॥ कठोपनिषत्, १.३.१३ ॥ वाङ्मनसीत्यत्र मनसी मनसि। छान्दसं दैर्घ्यमिति भगवत्पादः।  

सुकेशा च भारद्वाजः शैब्यश्च सत्यकामः सौर्यायणी च गार्ग्यः कौसल्यश्चाश्वलायनो भार्गवो वैदर्भिः कबन्धी कात्यायनस्ते हैते ब्रह्मपरा ब्रह्मनिष्ठाः परं ब्रह्मान्वेषमाणा एष ह वै तत्सर्वं वक्ष्यतीति ते ह समित्पाणयो भगवन्तं पिप्पलादमुपसन्नाः ॥ १ ॥ सौर्यायणी सूर्यस्यापत्यं सौर्यः, तस्यापत्यं सौर्यायणिः ; छान्दसं सौर्यायणीति इति भाष्यकृत्।  

  

The extracts are from Advaita Sharada, with the search string 'दैर्घ्यं छान्दस'

  

Regards

Senani

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To view this discussion on the web visit > [https://groups.google.com/d/msgid/bvparishat/1bf3fc65-1ac6-41c5-ae0b-1589a9bd96b1o%40googlegroups.com](https://groups.google.com/d/msgid/bvparishat/1bf3fc65-1ac6-41c5-ae0b-1589a9bd96b1o%40googlegroups.com?utm_medium=email&utm_source=footer).  

