+++
title = "000 Rishi Goswami"

+++
[[Rishi Goswami	2020-07-16, 19:22:31 [Source](https://groups.google.com/g/bvparishat/c/vrneOhYBa5E)]]



हरये नमः

आदौ सांख्ये सदसद्-नित्यानित्यात्मानात्मविवेकम् उक्त्वा कर्तव्याकर्तव्यम् उक्तम्। अनन्तरं च सुखदुःखे इत्यनेन समत्वयोगमुवाच। यदि युद्धादिहिंस्यकर्माणि अपि समबुद्ध्या करोति चेत् नैवं पापम् अवाप्स्यति? अनेन कर्तव्याकर्तव्योपदेशः कुतः?

अनन्तरं मीमांसकानां मतं निराकरोति "वेदवादरता" इत्यादिना। वादेषु मुखतो यानि वचनानि, तेषु एव रताः न तात्पर्ये। यदि वेदानां तात्पर्यंं मोक्षे अस्ति तदा पुन "त्रैगुण्यविषया वेदाः" इति कथम् उक्तम्।

कर्मफले एव प्रवृत्तहेतुर् यस्य तथा मा भूः। स्वर्गस्य कामी नास्मि चेद् मम यागे अधिकार एव न स्याद्। "पुरुषविशेषणत्वेन श्रूयते सोधिकारः" इति वाक्याद्। यदि स्वर्गस्य योगेन व्याख्यान्तरं कृतमपि चेत् तथापि पशुपुत्रराजसूयादियागेषु कथं मोक्षपरं व्याख्यानम्? राजा युधिष्ठिरादिः स्वाराज्यकामं विना कुतः प्रवर्तेत, प्रयोजनाभावात् अधिकाराभावात् च।

कृपया बोधयतु  
नमामि \_/\\\_

