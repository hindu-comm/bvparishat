+++
title = "000 Subrahmanyam Korada"

+++
[[Subrahmanyam Korada	2020-07-19, 13:09:38 [Source](https://groups.google.com/g/bvparishat/c/DITkjT7GIwg)]]



नमो विद्वद्भ्यः

  

कुशः-- दर्भः

  

अस्त्रीकुशंकुथो दर्भः पवित्रम् --- **अमरः**

  

कौशेते-- अन्येभ्यो’पि दृश्यते (वा) डः--- कुश्यति ’ कुशिर् श्लेषे ’
’ इगुपधाज्ञाप्रीकिरः कःपा 3-1-135 -- कः-- कुशः ।

दृभ्यते -- दृभी ग्रन्थे (तुदादिः) -- घञ् ’ अकर्तरि च कारके संज्ञायाम् ’ पा 3-3-19 , -- दर्भः ।

  

In most of the cases both these words are used as synonyms .

  

**दर्भः ---**

  

**कल्पशास्त्रम्-- गृह्यसूत्रम् -----**

  

दर्भानास्तीर्य ...

औदुम्बरपर्णैः प्रच्छादयति दर्भैर्वा (पात्राणि)

पवित्रं धृत्वा

दर्भपवित्रपाणिना

दर्भानद्भिस्सग्ग् स्तीर्याग्नौ प्रहरति

द्वे दर्भाग्रे द्विरवदाय ..... **आब्दिकप्रयोगः ।**

**  
**

**कल्पशास्त्रम् -- धर्मसूत्रम् ---**  

  

कुशस्थाने च दूर्वास्स्युः मङ्गलस्याभिवृद्धये --- **(हेमद्रौ , ब्रह्माण्डे च ) -- निर्णयसिन्धुः - 3**

  

दर्भाः पवित्रं पूर्वाह्णो हविष्याणि च सर्वशः ।

पवित्रं यच्च पूर्वोक्तं विज्ञेया हव्यसंपदः ॥ --- **मनुस्मृतिः , 3-256**

  

**व्याकरणे -- महाभाष्यम् (वृद्दिरादैच् पा 1-1-1)** -

  

न यथा लोके तथा व्याकरणे। प्रमाणभूत आचार्यः **दर्भपवित्रपाणिः**
शुचाववकाशे प्राङ्मुख उपविश्य महता प्रयत्नेन सूत्राणि प्रणयति स्म ।

तत्र अशक्यं वर्णेनाप्यनर्थकेन भवितुम् , किं पुनरियता सूत्रेण ?

  

**कैयटः -**-- दर्भपवित्रेति । प्रमादाभवं दर्शयति ।

  

**कुशः ---**

  

**कुशः रघुवंशे (16) --**

  

अथार्धरात्रे .....कुशः प्रवासस्थकलत्रवेषाम् अदृष्टपूर्वां वनितामपश्यत् ।

  

**रघुवंशे ( 5-4,8 )**

  

अप्यग्रणीर्मन्त्रकृतामृषीणां

कुशाग्रबुद्धे कुशली गुरुस्ते । .......

  

क्रियानिमित्तेष्वपि वत्सलत्वात्

अभग्नकामा मुनिभिः कुशेषु । ......

  

**शाकुन्तलम् (4-14) ---**

  

यस्य त्वया व्रणविरोपणमिङ्गुदीनां

तैलं न्यषिच्यत मुखे कुशसूचिविद्धे । ....

  

**आयुर्वेदे ( वस्तुगुणदीपिक- Telugu)** ---

  

कुशदर्भगड्डि (the grass of दर्भ ) ---

  

Poa Cynosuraides ,andropogan Nurdaides (sacrificial grass) -- Skt . कुश , दर्भ , यज्ञभूषण -- either dicoction / powder --

for urinery problems , अश्मरी (stones in gall bladder ) , विदाह  ( too much of thirst ) , पैत्यम् ( bilious nature), problem in abdomen
and disease related to श्लेष्म (phlegm) .

**  
**

**वेदः** ---  

  

There is , it seems , a mistaken identity --

  

**The term कुशा employed in वेद is a संज्ञाशब्द but not a जातिशब्द --**

  

तद्यथा भाल्लविनाम् -- **’ कुशा वानस्पत्याः स्थ ता मा पात ’** इत्येतस्मिन्निगमे कुशानामविशेषेण वनस्पतियोनित्वेन श्रवणे शाट्यायनिनाम् औदुम्बराः कुशा इति विशेषवचनात् औदुम्बर्यः कुशा आश्रीयन्ते ।

**                                  
            ------ शाङ्करभाष्यम् , ब्र सू 3-3-16**

**भाष्यरत्नप्रभा -**-

अत्र ता इति स्त्रीलिङ्गनिर्देशात् औदुम्बर्य इति भाष्याच्च शलाकासु कुशशब्द्स्य स्त्रीत्वं मन्तव्यम् , दर्भविषयस्य न स्त्रीत्वं , अस्त्री कुशमित्यनुशासनात् ।

**भामती --**

.... छन्द एव आच्छन्द आच्छादनादाच्छन्दो भवति ।

**न्यायनिर्णयः --**

भो कुशाः शङ्कवः , यूयं वानस्पत्या वनस्पतिप्रभवाः स्थ भवथ मा मां पात रक्षत इति यजमानस्य वचनम् । औदुम्बरा इति श्रुतेः दर्भविषयकुशशब्दस्य अस्त्रीत्वम् । अत एव अस्त्री कुशम् इति अमरसिंहेन अनुशिष्टम् । औदुम्बर्य
इति भाष्यात् कुशशब्दस्य शङ्कुविषयस्य

स्त्रीत्वमपीति विवेक्तव्यम् ।

**शब्दकौस्तुभः (जानपद ... पा 4-1-42 ) See also - प्रौढमनोरमा** ---

  

कुशान्या । छन्दोगाः स्तोत्रीयागणनार्थान् औदुम्बरान् शङ्कून् कुशा इति व्यवहरन्ति । अत एव हानौतूपायनेत्युत्तरमीमांसासूत्रे तत्रत्यभाष्यादौ च

निर्दोषताय़ां सत्यामपि कुशाशब्दः स्त्रीलिङ्गो नास्त्येवेत्यभिप्रायको वाचस्पतिग्रन्थः प्रौढिमात्रपर इत्युक्तं द्वितीये ।

**प्रौढमनोरमा** --

छन्दोद्गाः ...... अतःकृकमीति सूत्रे हानौतूपायनेतिव्याससूत्रे कुशा वानस्पत्या स्थ ता मा पात इति श्रुतौ च प्रसिद्ध एवायम् ।

  

Vacaspatimisra (**भामती**) , in this context , thought that there is no कुशाशब्द in स्त्रीलिङ्ग and misinterpreted the भाष्यम् ।

  

Anyhow , **here the term कुशा is a संज्ञाशब्द and not a जातिशब्द (means दर्भ) ।**

  

धन्यो’स्मि

  

Dr.Korada Subrahmanyam  
Professor of Sanskrit

299 Doyen , Serilingampally, Hyderabad 500 019  
Ph:09866110741(M),91-40-23010741(R)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

