+++
title = "000 उ॒ज्ज्व॒लः"

+++
[[उ॒ज्ज्व॒लः	2020-07-14, 11:53:23 [Source](https://groups.google.com/g/bvparishat/c/agXB9mCSW7I)]]



केन॑चित् स्व॒रान् प्रति॑ पृ॒ष्टोत्र॑ लिखाम्य॒न्येषा॒म् अपि॑ वी॒तये॑।

  

**अपि॒साधा॑रणम् ए॒वम् अ॒न्यत्र॒ वेदे॑भ्य उदात्तादिस्व॒राङ्क॑नम्?**

नैव। नाहम् ब॒हूञ् जा॑नाम्ये॒वं लि॑ख॒तः।  
  

**तत् क॒थं यु॒क्तम् ए॒तत्?**

स॒र्वथा॑ यु॒क्तम्। न कमपि॑ निषे॒धं जा॑नामि। पाणि॑निः॒ संस्कृ॑ते॒ छन्द॑सो लो॒कस्य॒ वान॑पेक्षया स्व॒रान् अनु॑शास्ति।  
  

**विस्व॑र॒म् अपि॒ लेख॑नं॒ न प्रति॑षिद्धम्। तत् किम॑र्थो॒यम् स्व॒राङ्क॑ने॒ श्रमः॑?**

ब॒हवः॑ स॒न्त्यर्था॒ यान् ऋ॒च्छामः॑ स्व॒राङ्क॑नेन -  

-   सस्व॑रं॒ लेख॑नं॒ सस्व॑र॒म् पठि॑तुं शक्नुवन्ति। यच्छा॒स्त्रम्
    अ॑नु॒वर्त॑ते। -   ये तत् पठ॑न्ति॒ तेषां॑ स्व॒राः परि॑चिता भवन्ति। तेन॒ मन्त्रे॑षु॒ न
    दु॑ष्यन्ति। यो लि॒खति॒ तस्याप्य॑भ्या॒सो भ॑वति। -   प॒द॒च्छे॒दोपि॑ सु॒करो॑ भवति। विस्व॑रं लिखि॒तं य॒दा पठ॑न्ति त॒दा
    मा॑तृभाषास्व॒रोन्य॑भाषास्व॒रो वा॒ सङ्क्रा॑मति। तेन॑ क॒ष्टत॑रम्
    अव॒गम॑नम् भवति। -   व्या॒क॒र॒णा॒व॒गम॑नार्थ॒म् अपि॑ स्व॒रा अप॑रिहार्याः। ब॒हवो॒ हि
    प्र॑त्य॒याः स्व॒राय॑त्ता॒ भव॑न्ति। -   म॒ह॒ताम् अपि॑ क॒वीनां॑ वि॒दुषा॒म् मध्ये॑ल्प॒ज्ञोपि॑ स्व॒रान् ए॒व
    जा॒नन्ना॒त्मान॑म् एक॒धाति॒मन्य॑मानः सन्तो॒षम् एतु॑म् अर्हति।

