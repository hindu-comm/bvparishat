+++
title = "000 Jagannatha S"

+++
[[Jagannatha S	2020-07-03, 16:48:53 [Source](https://groups.google.com/g/bvparishat/c/S32oIaV6COM)]]



स्मृतां काञ्चिद् घटनां मनोविनोदाय निवेदयामि।

  

कदाचिन्मैसूरुस्थायां संस्कृतमहापाठशालायां कस्यांचन कक्ष्यायां व्याकरणशास्त्रप्रवचनं क्रियते स्म। शिक्षकस्य सखा कश्चन तत्रागतोऽवदत्। भवतः शिष्याः कियत्या मात्रया वैयाकरणा इति परीचिक्षिषुरस्मि।\`\`ओम्’’ इति शिक्षक उवाच। स च शिक्षकसखः पप्रच्छ शिष्यान्-\`\` तल्लयः इत्यत्र सन्धेः साधकं सूत्रं किम् ? ‘’

तत् सूत्रं कस्यापि शिष्यस्य न प्रास्फुरद् यत् तल्लयः इत्यस्य साधकम्। सर्वेऽपि परस्परेण मुखानि विलोकयन्तस्तूष्णींभावं भेजिरे। स्मयमानः शिक्षकसखः पप्रच्छ कन्नडभाषया-\`\`तोर्लिल्वा ?’’ इति। तदाऽपि शिष्याणां किमपि न प्रत्यभात्। शिक्षकसखः सकिञ्चिद्व्यत्ययं तदेव वाक्यं द्विवारमुदचारयत्- \`\`तोर्लिल्वे’’, इति, \`\`तोर्लिल्वेन्री ‘’ इति च।

  

(\`\`तोर्लिल्वा’’ ,\`\`तोर्लिल्वे ‘’,\`\`तोर्लिल्वेन्री’’ इति त्रयाणामपि कन्नडवाक्यानाम् एक एवार्थः-\`\` न प्रतिभाति किम् ‘’ इति \|)

  

ततः शिक्षकः \`\`अहो महावैयाकरणा यूयं ये तोर्लि इति सुस्पष्टमेवोच्चारितस्य सूत्रस्य अभिज्ञाने न समर्थाः ‘’इति सोत्प्रासमुवाच।  

  

