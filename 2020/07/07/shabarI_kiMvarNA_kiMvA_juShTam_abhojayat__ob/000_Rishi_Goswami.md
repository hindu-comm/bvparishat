+++
title = "000 Rishi Goswami"

+++
[[Rishi Goswami	2020-07-07, 11:06:15 [Source](https://groups.google.com/g/bvparishat/c/obvkK3HNgFo)]]



।। श्रीहरिः ।।

अरण्यकाण्डे चतुःसप्ततितमे सर्गे तस्या उपाख्यानम् अस्ति। तत्र 30-31 श्लोके "जटिला" चीरकृष्णाजिनाम्बरा" इति विशेषणद्वयम्। मनु 2.41 ब्राह्मण एव कृष्णचर्म धारयेत्। किन्तु 18 श्लोके "तां नित्यम् अबहिष्कृताम्" इति अबहिष्कृतविशेषणम्। तत्र तिलकः "भोजनादिव्यवहाराद् इति शेषः"। अत्र एका असंगतिः। मध्वाचार्या तुलसीदासा गोविन्दराजा अपि तां जात्या अद्विजामेव ऊचुः। कुतस्तया कृष्णचर्म धृतमिति एका शङ्का।

अपरञ्च पाद्मे "आस्वाद्य परिभक्ष्य च" इत्युक्तिः। सूरः अपि "जूठे फल सबरी के खाए बहुविध प्रेम लगाई" इत्युवाच। अत्र केचन "जूठा" इति जुष्टपदस्य अपभ्रंश एव। नात्र शबर्या फलं मुखादेव चर्वितंं तच्च चर्वितफलं सा भोजयामास। किन्तु करेण फलांशंं प्रथमम् आस्वाद्य शिष्टफलमेव शुद्धिंं सम्यग् विचार्य रामाय ददौ। न चर्वितफलम्। तदेव सूरादितात्पर्यम् इति केचन। अन्ये च भक्त्यावशात् मर्यादिभङ्गः कृतः रामेण च प्रेम्णा अङ्गीकृतम् ।

अत्र विद्वांसः बोधयन्तु किमत्र ज्ञेयम्।

नमांसि

