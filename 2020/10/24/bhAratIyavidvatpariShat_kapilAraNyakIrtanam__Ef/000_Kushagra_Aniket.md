+++
title = "000 Kushagra Aniket"

+++
[[Kushagra Aniket	2020-10-24, 11:22:20 [Source](https://groups.google.com/g/bvparishat/c/Ef2T7IMtDJw)]]



On the paradise calledकपिलारण्यम्-

  

केवलंमनोरञ्जनाय!

  

वसेन्न कपिलारण्ये प्राणे कण्ठगतेऽपि वै।  
नागरास्तु हताः यत्र कुराज्येन करेण वा॥१  

  

राज्यपालः सुधीः यत्र यो नृपस्यमहारिपुः।

तत्र क्षेमं न पश्यामि राज्यद्वन्द्वभयादहम्॥२  

  

एकवर्षे महाभीतिः द्वयोः कष्टं दुरासदम्।  
त्रिषु च प्रेतसंचारो ततो द्वन्द्वात्प्रणश्यति॥३  

  

यो राज्येन हतो नैव सोऽग्निना हन्यते द्रुतम्।  
भूमिकम्पेन दुर्वृष्ट्या वायुप्रदूषणेन वा॥४  
  
किरीटाणुविषाक्रान्ता देवकोपगता धरा।  
ततोऽपि दुर्जनैश्छिन्नारक्षणीया प्रयत्नतः॥५  

  

कस्तूर्यान्वेषणं कर्तुमन्तर्जाले चरन्सदा।  
यत्रस्वमदमत्तोऽपिमृगः कश्चित्सुदुर्लभः॥६ \*  

  

कस्तूरीहरिणः प्राह सत्याग्रहे प्रतिष्ठितः।  
स्वातन्त्र्येजीवनं विद्धिमृत्युः परवशे तथा॥७ \*  

  

कस्तूरीहरिण: प्राह कोरोणासमये हसन्।

गृहीत्वा पथ्यरूपेण रक्तौषधंविमुच्यते॥८ \*  

  

धनेन कपिलारण्ये मानवः किं करिष्यति।  
यत्र मुद्राविनाशेनकोटीश्वरोऽपि निर्धनः॥९  
  
लुण्ठकेभ्यो भयं रात्रौ दिने राज्याधिकारिणः।  
स्वर्गाख्ये कपिलारण्ये कः सुखेन शयिष्यते॥१०  

  

बिभेमि कपिलारण्ये चौरेभ्यो नपदे पदे।

नव्याईफ़ोनयुक्ताःतेमत्पार्श्वेजीर्ण-पञ्चमम्॥११  
  
कपिलारण्यगाथेतिहेलया कीर्तिता मया।  
नव्यार्के सततं वासं दद्यान्मे जगदीश्वरः॥१२  
  
पाटलिपुत्रतीर्थे वा जाह्नवीशोणसेविते।  
विदधातु निवासं मे दत्त्वा वृत्तिं मनोमयीम्॥१३  

  

Note:

This is a work of fiction. Any resemblance to actual places is purely coincidental.

\*Elon Musk

  

Kushagra Aniket

Cornell University'15

[ka...@cornell.edu]()

