+++
title = "000 Mārcis Gasūns"

+++
[[Mārcis Gasūns	2020-02-02, 21:09:19 [Source](https://groups.google.com/g/bvparishat/c/qlA-aJZnxHk)]]



Hariom!

  

 Not sure if there is anyone, who knows the people behind [iitk.ac.in](http://iitk.ac.in), but still.

  

Encoding issue

  

कश्िचद्यथावत्प्रतिपद्यते

  

Not only once, but many times in Devanagari.

  

<https://www.upanishads.iitk.ac.in/kena?scsh=1&ecsiva=1&etgb=1&etsiva=1&setgb=1&choose=1&&language=dv&field_chap_value=2&field_sec_value=1&field_mantra_no_value=4>

  

  

Sanskrit Commentary By Sri Shankaracharya

  

।।2.1.1।। एवं हेयोपादेयविपरीतस्त्वमात्मा ब्रह्मेति प्रत्यायितः शिष्यः अहमेव ब्रह्मेति सुष्ठु वेदाहमिति मा गृह्णीयादित्याशयादाहाचार्यः शिष्यबुद्धिविचालनार्थम् -- यदीत्यादि। नन्विष्टैव सु वेदाहम् इति निश्िचता प्रतिपत्तिः। सत्यम्? इष्टा निश्िचता प्रतिपत्तिः न हि सु वेदाहमिति। यद्धि वेद्यं वस्तु विषयीभवति? तत्सुष्ठु वेदितुं शक्यम्? दाह्यमिव दग्धुम् अग्नेर्दग्धुः न त्वग्नेः स्वरूपमेव। सर्वस्य हि वेदितुः स्वात्मा ब्रह्मेति सर्ववेदान्तानां सुनिश्िचतोऽर्थः। इह च तदेव प्रतिपादितं प्रश्नप्रतिवचनोक्त्या श्रोत्रस्य श्रोत्रम् इत्याद्यया। यद्वाचानभ्युदितम् इति च विशेषतोऽवधारितम्। ब्रह्मवित्संप्रदायनिश्चयश्चोक्तः अन्यदेव तद्विदितादथो अविदितादधि इति। उपन्यस्तमुपसंहरिष्यति च अविज्ञातं विजानतां विज्ञातमविजानताम् इति। तस्माद्युक्तमेव शिष्यस्य सु वेदेति बुद्धिं निराकर्तुम्। न हि वेदिता वेदितुर्वेदितुं शक्यः? अग्निर्दग्धुरिव दग्धुमग्नेः। न चान्यो वेदिता ब्रह्मणोऽस्ति यस्य वेद्यमन्यत्स्यादब्रह्म। नान्यदतोऽस्ति विज्ञातृ इत्यन्यो विज्ञाता प्रतिषिध्यते। तस्मात् सुष्ठु वेदाहं ब्रह्मेति प्रतिपत्तिर्मिथ्यैव। तस्माद्युक्तमेवाहाचार्यो यदीत्यादि। यदि कदाचित् मन्यसे सु वेदेति सुष्ठु वेदाहं ब्रह्मेति। कदाचिद्यथाश्रुतं दुर्विज्ञेयमपि क्षीणदोषः सुमेधाः कश्िचत्प्रतिपद्यते कश्िचन्नेति साशङ्कमाह यदीत्यादि। दृष्टं च य एषोऽक्षिणि पुरुषो दृश्यत एष आत्मेति होवाचैतदमृतमभयमेतद्ब्रह्म इत्युक्ते प्राजापत्यः पण्डितोऽप्यसुरराड्विरोचनः स्वभावदोषवशादनुपपद्यमानमपि विपरीतमर्थं शरीरमात्मेति प्रतिपन्नः। तथेन्द्रो देवराट् सकृद्द्विंस्त्रिरुक्तं चाप्रतिपद्यमानः स्वभावदोषक्षयमपेक्ष्य चतुर्थे पर्याये प्रथमोक्तमेव ब्रह्म प्रतिपन्नवान्। लोकेऽपि एकस्माद्गुरोः श्रृण्वतां कश्िचद्यथावत्प्रतिपद्यते कश्िचदयथावत् कश्िचद्विपरीतं कश्िचन्न प्रतिपद्यते। किमु वक्तव्यमतीन्द्रियमात्मतत्त्वम्। अत्र हि विप्रतिपन्नाः सदसद्वादिनस्तार्किकाः सर्वे। तस्माद्विदितं ब्रह्मेति सुनिश्िचतोक्तमपि विषमप्रतिपत्तित्वात् यदि मन्यसे इत्यादि साशङ्कं वचनं युक्तमेवाचार्यस्य। दभ्रम् अल्पमेवापि नूनं त्वं वेत्थ जानीषे ब्रह्मणो रूपम्। किमनेकानि ब्रह्मणो रूपाणि महान्त्यर्भकाणि च? येनाह दभ्रमेवेत्यादि बाढम्। अनेकानि हि नामरूपोपाधिकृतानि ब्रह्मणो रूपाणि? न स्वतः। स्वतस्तु अशब्दमस्पर्शमरूपमव्ययं तथारसं नित्यमगन्धवच्च यत् इति शब्दादिभिः सह रूपाणि प्रतिषिध्यन्ते। ननु येनैव धर्मेण यद्रूप्यते तदेव तस्य स्वरूपमिति ब्रह्मणोऽपि येन विशेषेण निरूपणं तदेव तस्य स्वरूपं स्यात्। अत उच्यते -- चैतन्यम्? पृथिव्यादीनामन्यतमस्य सर्वेषां विपरिणतानां वा धर्मो न भवति? तथा श्रोत्रादीनामन्तःकरणस्य च धर्मो न भवतीति ब्रह्मणो रूपमिति ब्रह्म रूप्यते चैतन्येन। तथा चोक्तम्।, विज्ञानमानन्दं ब्रह्म विज्ञानघन एव सत्यं ज्ञानमनन्तं ब्रह्म प्रज्ञानं ब्रह्म इति च ब्रह्मणो रूपं निर्दिष्टं श्रुतिषु। सत्यमेवम् तथापि तदन्तःकरणदेहेन्द्रियोपाधिद्वारेणैव विज्ञानादिशब्दैर्निर्दिश्यते? तदनुकारित्वाद्देहादिवृद्धिसंकोचच्छेदादिषु नाशेषु च? न स्वतः। स्वतस्तु अविज्ञातं विजानतां विज्ञातमविजानताम् इति स्थितं भविष्यति। यदस्य ब्रह्मणो रूपम् इति पूर्वेण संबन्धः। न केवलमध्यात्मोपाधिपरिच्छिन्नस्यास्य ब्रह्मणो रूपं त्वमल्पं वेत्थ यदप्यधिदैवतोपाधिपरिच्छिन्नस्यास्य ब्रह्मणो रूपं देवेषु वेत्थ त्वम्? तदपि नूनं दभ्रमेव वेत्थ इति मन्येऽहम्। यदध्यात्मं यदपि देवेषु तदपि चोपाधिपरिच्छिन्नत्वाद्दभ्रत्वान्न निवर्तते। यत्तु विध्वस्तसर्वोपाधिविशेषं शान्तमनन्तमेकमद्वैतं भूमाख्यं नित्यं ब्रह्म? न तत्सुवेद्यमित्यभिप्रायः। यत एवम् अथ नु तस्मात् मन्ये अद्यापि मीमांस्यं विचार्यमेव ते तव ब्रह्म। एवमाचार्योक्तः शिष्यः एकान्ते उपविष्टः समाहितः सन्? यथोक्तमाचार्येण आगममर्थतो विचार्य? तर्कतश्च निर्धार्य? स्वानुभवं कृत्वा? आचार्यसकाशमुपगम्य? उवाच -- मन्येऽहमथेदानीं विदितं ब्रह्मेति।।

  

M.

