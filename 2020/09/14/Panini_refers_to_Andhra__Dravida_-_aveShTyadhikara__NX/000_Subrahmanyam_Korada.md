+++
title = "000 Subrahmanyam Korada"

+++
[[Subrahmanyam Korada	2020-09-14, 10:05:47 [Source](https://groups.google.com/g/bvparishat/c/NXsPfeecoW4)]]



नमो विद्वद्भ्यः

  

Panini refers to Andhra / Dravida / Dakshinatya -- अवेष्ट्यधिकरणम् -----

  

**यजुर्वेदः - पूर्वमीमांसा - मनुस्मृतिः - व्याकरणम् - वेदान्तः - कल्पः (गृह्यसूत्रम्)**

  

The discussion shows that there were **शिष्ट-s in दक्षिणदेश** ( presently Andhra , Telangana , Tamilnadu , Kerala , Karnataka,Goa ) since time immemorial and the वैदिककर्म-s were in vogue ( **ईदूतौ च सप्तम्यर्थे** पा 1-1-19 , ' तत्रापि सरसी यदि ’ **वार्तिकम्** ; '
अस्ति च लोके सरसीशब्दस्य प्रवृत्तिः , कथम् ? दक्षिणापथे हि महान्ति
सरांसि सरस्य इत्युच्यन्ते - **महाभाष्यम्** ) \|

  

Panini's योगिप्रत्यक्षम् has got long rangeinfluence - enjoy Paninian Morphology laced with philosophy --- now here or nowhere-----

  

**पूर्वमीमांसा** --

  

अवेष्ट्यधिकरणम् ( पूर्वमीमांसा 2-3-2 ) -- five इष्टि-s are prescribed in राजसूययाग । Following the विधि - ’ राजा राजसूयेन यजेत ’ - a क्षत्रिय only has got अधिकार and therefore a ब्राह्मण has got no अधिकार in the performance of अवेष्टि -- as such अवेष्टि is not कर्मान्तर ( a different कर्म altogether ) but a गुणविधि (part and parcel of राजसूययाग ) --

  

**अवेष्टौ यज्ञसंयोगात् क्रतुप्रधानमुच्यते** -- पू मी 2-3-2-3

  

  

**पञ्च इष्टयः ( तैत्तिरीयसंहिता 1-8-19 )** ---

  

1\. आग्नेयमष्टाकपालं निर्वपति हिरण्यं दक्षिणा ( अग्निर्देवता अस्य आग्नेयम् - ’ सास्य देवता ’ ’अग्नेर्ढक् ’ , ’अष्टनः कपाले हविषि ’ पा सू दीर्घः )

  

2\. ऐन्द्रमेकादशकपालं ऋषभो दक्षिणा ( इन्द्रो देवता अस्य ऐन्द्रम् । ’ एकादशेषु कपालेषु संस्कृतम् एकादशकपालम् - ’ संस्कृतं भक्षाः ’ पा सू )

  

3.वैश्वदेवं चरुं पिशङ्गी पष्ठौ दक्षिणा

  

4.मैत्रावरुणीमामिक्षां वशा दक्षिणा

  

5\. बार्हस्पत्यं चरुं शितिपृष्ठो दक्षिणा

  

**तत्रैव ब्राह्मणवाक्यानि** --

  

यदि ब्राह्मणो यजेत बार्हस्पत्यं मध्ये निधाय आहुतिमाहुतिं हुत्वा अभिघारयेत् , यदि राजन्यः ऐन्द्रम् , यदि वैश्यः वैश्वदेवम् ।

  

In the above sentences (ब्राह्मणे ) - the words ' ब्राह्मण - राजन्य - वैश्य ’ are निमित्तार्थ or कर्मान्तरविधायक for ब्राह्मण etc. ?

  

How ? If राजशब्द , by some way or the other , applies to ब्राह्मण etc also then these are निमित्तार्थ - if , by रूढि , it applies to
क्षत्रियजाति ,then कर्मान्तरप्रापक ।

  

**पूर्वपक्षः** --

  

here राजशब्द is अयौगिक - people belonging to all three वर्ण-s , while ruling a राज्य , are called राजानः । राज्यम् means ruling villages and towns and कण्टकोद्धरणम् -- anybody doing these things are called राजानः --- claim **आर्यावर्तनिवासिनः** ।

  

**मनुस्मृतिः** --

  

प्रजानां रक्षणं दानम्इज्याध्ययनमेव च ।

विषयेष्वप्रसक्तिश्च क्षत्रियस्य समासतः ॥ **मनुस्मृतिः , 1-89**

  

क्षत्रियस्य परो धर्मः प्रजानामेव सेवनम् ।

निर्दिष्टफलभोक्ता हि राजा धर्मेण युज्यते ॥ **मनुस्मृतिः , 7-144**

  

Since अभियुक्ताः (Panini) say -- राज्ञः कर्म राज्यम् ( **गुणवचनब्राह्मणादिभ्यः कर्मणि च पा 5-1-123 , ष्यञ्** ) । So the one who rules a country can be called राजा -- just like the term औदमेघि , अपत्यार्थे अत इञ् - suggests his father is उदमेघ ।

One need not follow this यौगिकार्थ -- **Andhras** use the term राजा in the sense of a जातिक्षत्रिय ।

  

That is true - but since आर्यावर्तनिवासिनाम् आचारः प्रमाणम् इति कृत्वा यौगिक एव शब्दः - तस्मात् अवेष्टिः गुणविधिरेव न तु कर्मान्तरम् ।

  

**सिद्धान्तः** --

Earlier, क्षत्रिय got राजसूययाग । ब्राह्मण and वैश्य did not get any कर्म । राजशब्दः जातिवाचकः । You said आर्यावर्तनिवासिनः प्रमाणम् इति - **तथा स्मृतिनिबद्धप्रयोगाः आन्ध्रा अपि प्रमाणभूताः** --

  

**व्याकरणम्** --

  

**’गुणवचनब्राह्मणादिभ्यः कर्मणि च ’ ष्यञ्** - पा 5-1-123 --- अत्र
ब्राह्मणादिगणे ’राजन्’ शब्दः पठ्यते -- आधिराज्यम् । (उत्त्तरत्र असे इति वक्ष्यमाणत्वात् अत्र समासे एव ष्यञ् ) ।

**’पत्यन्तपुरोहितादिभ्यो यक्’** - पा 5-1-128 -- अत्र पुरोहितादिगणे **’राजासे’** इति पठ्यते -- असमासे राजन्शब्दात् यक् भवतीत्यर्थः - राज्ञः कर्म राज्यम् ।

There is difference of opinion --

Sabarasvamy says - राज्ञः कर्म राज्यम् -- ब्राह्मणादित्वात् ष्यञ् । केचन भाष्यमिदं समर्थयन्ते (न्यायनिर्णय in वेदान्त ) । उभयत्र समावेशार्थं पाणिनिना एवं पठितम् इत्याहुः ।

**कुमारिल-न्यासकार-हरदत्त-माधव-दीक्षितैः** -- पुरोहितादित्वात् यक् इति उक्तम् ।

  

**सिद्धान्ते आन्ध्रदेशे राजन्शब्दस्य यःप्रयोगः क्षत्रियजातौ स एवात्र
पुरोहितादिषु पाणिनिना उपनिबद्धः स एवात्र अवेष्ट्यधिकरणे स्वीक्रियते ।**

  

’ दृष्टश्चानभिषिक्ते’पि , अपालयति च जनपदं , क्षत्रिये राजशब्दप्रयोगः । **तद्वत्यपि वा अन्यजातीये’नभिधानं द्रविडानाम्** । तस्मादपि न त्रैवर्णिको राजा । ....**दाक्षिणात्यत्वसामान्येन आन्ध्राणामिति भाष्यकारेणोक्तम्** ’ -- **कुमारिलभट्टः तन्त्रवार्तिके।**

  

**वेदान्तः** --

  

There is **लिङ्गभूयस्त्वाधिकरणम् in ब्रह्मसूत्रशाङ्करभाष्यम् -- 3-3-29 -- सूत्राणि 44-52 ---**

  

लिङ्गभूयस्त्वात् तद्धि बलीयस्तदपि - पूर्वविकल्पः प्रकरणात् स्यात् क्रियामानसवत् - अतिदेशाच्च - विद्यैव तु निर्धारणात् - दर्शनाच्च -श्रुत्यादिबलीयस्त्वाच्च - **अनुबन्धादिभ्यः प्रज्ञान्तरपृथक्त्ववत् दृष्टश्च तदुक्तम्** - न सामान्यादप्युपलब्धेः मृत्युवन्नहि लोकापत्तिः - परेण शब्दस्य ताद्विध्यं भूयस्त्वात्तु अनुबन्धः ।

  

**वैयासिकन्यायमाला** --

कर्मशेषाः स्वतन्त्रा वा मनश्चित् प्रमुखाग्नयः ।

कर्मशेषः प्रकरणाल्लिङ्गं त्वन्यार्थदर्शनम् ॥

उन्नेयविधिगाल्लिङ्गादेव श्रुत्या च वाक्यतः ।

बाध्यंप्रकरणं तस्मात् स्वतन्त्रंवह्निचिन्तनम् ॥

  

**शाङ्करभाष्यम्** --

  

3-3-29-44 --

  

वाजसनेयके’ग्निरहस्ये -- ” नैव वा इदमग्रे सदासीत् ” (श ब्रा 10-5-31) इत्येतस्मिन् ब्राह्मणे मनो’धिकृत्य अधीयते - ” तत् षट्त्रिंशत्सहस्राण्यपश्यदात्मनो’ग्नीनर्कान् मनोमयान् मनस्चितः ” इत्यादि । तथैव - ” वक्चितः

प्राणचितश्चक्षुश्चितः कर्मचितो’ग्निचितः ” इति पृथगग्नीनामनन्ति सांपादिकान् । तत्रसंशयः- **किमेते मनश्चिदादयः क्रियानुप्रवेशिनः तच्छेषभूता उत स्वतन्त्राः केवलविद्यात्मका इति ।**

  

3-3-29-50 --

  

.... एवम् **अनुबन्धादिभ्यः कारणेभ्यो स्वातन्त्र्यं मनश्चिदादीनाम्** , प्रज्ञान्तरपृथक्त्ववत् । यथा प्रज्ञान्तराणि शाण्डिल्यविद्याप्रभृतीनि स्वेन स्वेन अनुबध्यमानानि पृथगेवे कर्मभ्यः प्रज्ञान्तरेभ्यश्च स्वतन्त्राणि भवन्त्येवमिति ।

**दृष्टश्चावेष्टेः रजसूयप्रकरणपठितायाः प्रकरणादुत्कर्षो , वर्णत्रयानुबन्धात् राजयज्ञत्वाच्च राजसूयस्य । तदुक्तं प्रथमकाण्डे -- ’ क्रत्वर्थायामिति चेन्न वर्षत्रयसंयोगात् ’ ( पू मी 11-4-7 ) \|**

  

So **मनश्चिदादयः स्वतन्त्राः केवलविद्यात्मकाः न तु क्रियानुप्रवेशिनः
अवेष्ट्यधिकरणन्यायेन - इति सिद्धान्तः** ।

  

Here - under 3-3-29-50 , i e अनुबन्धादिभ्यः ... , both **भामती and न्यायनिर्णयः** have taken up the discussion from second अध्याय of पूर्वमीमांसा and discussed the व्याकरणम् also .

Rather **भाष्यरत्नप्रभा** has taken the material from eleventh अध्याय only .

  

आचार्य Pullela Sriramacandrudu ( with whom I studied a portion of ब्र सू शां भा ) did not touch the relevant व्याकरणम् in his Telugu Translation .

  

**कल्पः (आपस्तम्बगृह्यसूत्रम् - मधुपर्कविधिः -- खं 13 सू 3** ---

  

एवमुत्तराभ्यां यथालिङ्गं च राजा स्थपतिश्च

  

**सूत्रतात्पर्यदर्शनम् of सुदर्शनाचार्य** ---

  

राजा च क्षत्रिय एव , न तु प्रजापालनकर्ता अन्यवर्णो’पि । ननु **क्षत्रिये राजशब्दप्रयोगः आन्ध्राणाम् । आर्याणां तु प्रजापालनादिकर्तर्येव** । तत्कथं बलवदार्यप्रयोगबाधेन राजा क्षत्रिय एवेति ? मैवम् - **आर्यवरस्य भगवतः पाणिनेःगणपाठे ’राजासे’ इति विशेषस्मरणस्य आन्ध्रप्रयोगमूलत्वमेव युक्तस्मिति अवेष्ट्यधिकरणे साधितत्वात् ।**

  

धन्यो’स्मि

  

  

Dr.Korada Subrahmanyam  
Professor of Sanskrit (Retd)

299 Doyen , Serilingampally, Hyderabad 500 019  
Ph:09866110741(M),91-40-23010741(R)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

