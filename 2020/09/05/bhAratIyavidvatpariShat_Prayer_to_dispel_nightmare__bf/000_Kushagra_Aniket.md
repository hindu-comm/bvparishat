+++
title = "000 Kushagra Aniket"

+++
[[Kushagra Aniket	2020-09-05, 20:37:36 [Source](https://groups.google.com/g/bvparishat/c/bfop_-yUe3w)]]



Last night, I composed the following simple Sanskrit verses to dispel nightmares:

  

वासुदेव जगन्नाथ गोकुलेश कृपानिधे।  
निर्भयं कुरु मांकृष्ण त्वामहं शरणं गतः॥१  

  

देवकीशोकसिन्धूर्म्यां कंसनक्रोद्धतार्णवे।  
त्वमेव तरणिः कृष्ण त्वामहं शरणं गतः॥२

  

त्वमेको गजराजस्य शरण्यो ग्राहदंशतः।  
निर्भयं कुरुमां कृष्ण त्वामहं शरणं गतः॥३  

  

त्वमेको भुवने नाथ भक्तानां भयनाशकः।  
निर्भयं कुरुमां कृष्ण त्वामहं शरणं गतः॥४  

  

त्वमेको मम गोविन्द शरणागतवत्सलः।  
निर्भयं कुरुमां कृष्ण त्वामहं शरणं गतः॥५  

  

निधाय त्वामहं चित्ते कस्मात् भेष्याम्यहं हरे।  
निर्भयं कुरुमां कृष्ण त्वामहं शरणं गतः॥६  

  

पीत्वा नामामृतं यातु देहयात्रा कलौ मम।  
निर्भयं कुरुमां कृष्ण त्वामहं शरणं गतः॥७  

  

यन्नामकीर्तनात्सर्वे भूतप्रेतनिशाचराः।  
पलायन्ते भयात् सोऽयंकृष्णोऽक्षिविषयो मम॥८

  

स्वपादाम्बुजशय्यायां योगनिद्रां प्रदेहिमे।  
निर्भयं कुरुमां कृष्ण त्वामहं शरणं गतः॥९  
  

का प्रेतभूतभुजगासुरयक्षभीतिः  
किं ब्रह्मराक्षसपिशाचभयं ग्रहाद्वा।  
दृष्टाददृष्टचरतो हृदि मे न शङ्का  
श्रीकृष्णचन्द्रचरणाम्बुजमाश्रयामि॥१०  

  

Best,

Kushagra

  

Kushagra Aniket

Cornell University'15

[ka...@cornell.edu]()

