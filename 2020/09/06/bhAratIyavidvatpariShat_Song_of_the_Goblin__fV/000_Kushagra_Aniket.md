+++
title = "000 Kushagra Aniket"

+++
[[Kushagra Aniket	2020-09-06, 11:28:13 [Source](https://groups.google.com/g/bvparishat/c/fVi6m0QasAg)]]



सर्वेभ्यो नमः।  

  

Presenting the "Song of the Goblin":

  

प्रेतगीतम्  

  

नक्तमुत्थाय भूतेशं नत्वा भूतार्तिनाशनम्।  
भैरवं भीमरूपाख्यं काशिकालोकरक्षकम्॥  
  
सदाऽनन्दवने चैत्येवसन्तं जाह्नवीतटे।  
दुष्टानां पीडनार्थं च गायामि प्रेतगीतकम्॥  
  
मुण्डमालं कुबुद्धीनां शोणितस्नानगर्वितम्।  
समरे दुर्धरं घोरं भैरवानुचरं प्रियम्॥  

  

ये मां तुदन्ति तेषां तु रक्तमेव पिबाम्यहम्।  
व्रतमेकं पिशाचस्य रोद्धुं शक्नोति कोऽपरः॥  
  
मां तुदन्न लभेत् क्षेमं नाके कदापि वाऽवनौ।  
भैरवप्रणिधानायदुष्टानां प्रतिपीडनम्॥  
  
यावद्दण्डधरः स्कन्दो यावत्खड्गधरा शिवा।  
यावच्छूलधरो रुद्रः तावद्व्रतं ममाचलम्॥  

  

यावदर्थप्रदो धर्मो यावद्धर्मप्रदं धनम्।  
तावद्व्रतं ध्रुवं लोके दुष्टानां प्रतिपीडनम्॥  
  
यावत्पुष्पमयी शाखा कण्टकेन समावृता।  
तावन्मम व्रतं नित्यं दुष्टानां प्रतिपीडनम्॥  
  
यावच्चन्दनमालिङ्ग्य रक्षति भुजगो वने।  
तावन्नित्यं व्रतं विद्धि दुष्टानां प्रतिपीडनम्॥  

  

एहि दुष्ट पिशाचोऽस्मि तुदामि त्वामहं मुदा।  
मुण्डाद्रुधिरमुद्धार्य वहामि दुष्टपीडनम्॥  
  
कर्तव्यं नैव मे किञ्चित् दुर्जनशोषणात्परम्।  
खलानां शोणितं पीत्वा हृष्यामि भूतमण्डले॥  

  

![image.png](https://groups.google.com/group/bvparishat/attach/af3aa0e92968a/image.png?part=0.1&view=1)  

  

Best,

Kushagra  

  

Kushagra Aniket

Cornell University'15

[ka...@cornell.edu]()

  

