+++
title = "005 Ujjwal Rajput"

+++
[[Ujjwal Rajput	2020-11-29, 14:04:57 [Source](https://groups.google.com/g/bvparishat/c/5slD6N3fYcY)]]



पू॒र्व्यः स॑न्दे॒श उ॑पेक्ष॒णीयः॑।

Please ignore the previous post.

  

नम॑स्ते कुशाग्रमहोदय।

  

रस॑वन्ति॒ भव॑तः॒ पद्या॑नि। किन्तु तेषा॑मास्वा॒दे य॒दा क॒दा केच॒न च्छ॑न्दोदो॒षाः स॑न्नि॒पत्य॑ सूपसिक॒ता इ॒वाच॑रन्ति।

  

श्लोके॑ द्वितीयचतु॒र्थयोः॒ पाद॑योः प्रथ॒माद॒क्षरा॑दू॒र्ध्वं र॑ग॒णो (ऽ।ऽ) न स्या॑त्। छ॒न्दः॒सू॒त्रे प॑ञ्चमाध्या॒य एका॑दशं॒ सूत्रं॑ द्रष्ट॒व्य॑म्।

  

> 
> > **द्वि॒ती॒य॒च॒तु॒र्थयो॒ रश्च॑**। (४.११) > ([archive.org](https://archive.org/details/chandahsutram00pinguoft/page/n117/mode/1up)) >
> 

  

मौन॑मे॒व कलौ॒ किञ्चि॑त्पण्डि॒तानां॒ परं॒ तपः॑।  
द॒र्दु॒रा यत्र॒ गाय॑न्ति॒ मूका॑स्तिष्ठन्ति कोकि॒लाः॥ 1  
  
द॒श॒व॒त्स॒रप॑र्यन्तं ररा॒जे मौ॑नमोह॒नः।  
मौने॑न सेवि॒ता येन॑ प्रत्य॒हं य॑वनाङ्ग॒ना॥ 2  
  
नेतॄ॑णां॒ त्रीणि॒ रत्ना॑नि॒ मौनं॒ दम्भोथ॑ चा॒टुता॑।  
तेषां॒ मध्ये॒ परं॑ लो॒के मौ॑नर॒त्नं म॑हीयते॥ 3  

  

भाष॑णे ब॒हवो॑ दो॒षा मौने॑ च ब॒हवो॑ गु॒णाः।  
मौ॒न॒साध॑नया म॒न्दो वि॒द्वानि॑व॒ विरा॑जति॥ 4

  

मौन॒मेकं॑ व्र॒तं मू॒ढैर्धा॑र॒णीयं॑ प्रय॒त्नतः॑।  
कां॒स्य॒तुल्यं॒ वचो॒ यस्य॒ मौनं॒ तस्यापि॑ हीर॒कम्॥ 5

  

\[छन्दः॑। स॒न्धिः। च॒का॒र॒व्य॒त्य॒यः।\]

  

  
[![](https://ci5.googleusercontent.com/proxy/T2tEQAR2keEsKSPJK-CwLT8rHhmAPjgwmHB80RHWO4LKWf3Z36YUbqK2QBTf8ona1QXviBAyJZzPJkQg7igB=s0-d-e1-ft#https://email.gov.in/videos/images/log-4.png)](http://gandhi.gov.in)  

