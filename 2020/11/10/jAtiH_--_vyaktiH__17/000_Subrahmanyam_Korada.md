+++
title = "000 Subrahmanyam Korada"

+++
[[Subrahmanyam Korada	2020-11-10, 21:43:56 [Source](https://groups.google.com/g/bvparishat/c/17eco-icXlk)]]



नमो विद्वद्भ्यः

  

**जातिः -- व्यक्तिः**

  

This is a universal concept - applicable to all languages --

  

गौः न हन्तव्या ( a cow should not be killed ) -- ' a cow ' means -- all the cows -- the class of cows -- गोजातिः ।

  

गाम् आनय ( fetch a cow ) -- ' a cow ' means -- a single cow / a cow individual -- गोव्यक्तिः ।

  

There has been great discussion in शास्त्र-s and दर्शन-s with regard to जाति and व्यक्ति ।

  

**जातिः - सामान्यम् इति अनर्थान्तरम् । आकृतिः इति शब्देनापि जातिः उच्यते । द्रव्यम् - व्यक्तिः - सत्त्वम् इति पर्यायाः ।**

**  
**

**सीदन्ति जातिगुणक्रियाः अस्मिन्निति सत्त्वम् -- सदेः औणादिकः त्वप्रत्ययः ।**

  

जातिः can be DNA .

  

Initially , जातिः - आकृतिः - व्यक्तिः are taken as three entities -- i e in न्यायदर्शनम् , महाभाष्यम् etc . But later जाति and आकृति are used as synonyms --

  

जातिमेवाकृतिं प्राहुः व्यक्तिराक्रियते यया ।

सामान्यं तच्च पिण्डानाम् एकबुद्धिनिबन्धनम् ॥ **श्लोकवार्तिकम् , आकृतिवादः , 3 (आकृतिः - क्तिन् , आकारः - घञ् ) -- आक्रियते = निरूप्यते ।**

  

**नैयायिकवैशेषिकमीमांसकवैयाकरणानां मते जातिः नित्या ।**

  

Here is a survey that cannot be claimed to be exhaustive --

  

1\. **न्यायदर्शनम्**--

  

**जात्याकृतिव्यक्तयस्तु पदार्थः** ( 2-2-67 ) - Here ' पिष्टमयी गौः ’ - is an example for आकृति । जातिः प्रधानम् व्यक्तिस्तु अङ्गम् - व्यक्तिः प्रधानम् जातिस्तु अङ्गम् - इत्यादि । **नव्यनैयायिकमते’पि** जातिविशिष्टव्यक्तिर्वा व्यक्तिविशिष्टजातिर्वा

पदार्थः (पदार्थः = शब्दार्थः ) ।

  

2\. **वैशेषिकदर्शनम्** --

  

सामान्यंविशेष इति बुद्ध्यपेक्षम् , भावो’नुवृत्तेरेव हेतुत्वात् सामान्यमेव , द्रव्यत्वं गुणत्वं कर्मत्वं च विशेषाश्च ( 1-1-3,4,5 )

  

3\. **पूर्वमीमांसा** --

  

**आकृतिः क्रियार्थत्वात्** ( 1-3-9-33 ) -- **सिद्धान्तसूत्रम्** ।

  

आनन्त्यव्यभिचाराभ्यां शक्त्यनेकत्वदोषतः ।

न व्यक्तावाकृतौ तु स्यात् सर्वमेतत्समञ्जसम् ॥

.अन्वयव्यतिरेकाभ्याम् एकरूपप्रतीतितः ।

आकृतेः प्रथमं ज्ञाने तस्या एवाभिधेयता ।

व्यक्त्याकृत्योरभेदाच्च व्यवहारोपयोगिता ॥

लिङ्गसंख्यादिसंबन्धः सामानाधिकरण्यधीः ।

सर्वोपपन्ना च यतः तस्मात् तत्रैव कल्पयेत् ॥**तन्त्रवार्तिकम्**

**  
**

**यत्सत्त्वे यत्सत्त्वम् अन्वयः । यदभावे यदभावः व्यतिरेकः । जातेः एकत्वात् एकवचनमेव ।**

  

जातिः पदर्थः । जातिव्यक्त्योः अभेदात् यागादिक्रियाणां न काचिद्धानिः । व्रीह्यादिव्यक्तयः लक्षणया बोध्यन्ते इति **सूत्रभाष्यकारौ** । एषां मते
**जातिरेवाकृतिः -- जातिमेवाकृतिं प्राहुः व्यक्तिराक्रियते यया** ।

  

4\. **वेदान्तः** --

  

**वेदान्तिनां मतेजातिः अनित्या-- ’ अपागात्अग्नेः अग्नित्वम्’ ( छांदो. उप. 6-4 ) इति श्रुतेः । यद्यपिश्रुतावेव ’ तदृषीणाम् ऋषित्वम् ’ - इत्यादयः नैके सन्ति । तथापि सिद्धान्ते इदम्।**

  

जातिः तेषां मते कश्चनआविद्यको धर्मविशेषः । जातिःउपाधिः इति अनर्थान्तरम् इति **हेलाराजः** । जीवात्मैव परमात्मा - तस्य शरीरम् तावदुपाधिः । घटाकाशः करकाकाशः इत्यादिषु घटकरकादिकम् उपाधिः । आकाशं तु एकमेव ।

  

5\. **बौद्धदर्शनम्** --

  

सर्वंस्वलक्षणम् स्वलक्षणम् ( **आर्यसत्यम्** ) -- वृक्षःन वृक्षत्वावच्छिन्नः किन्तु इतरेभ्यो वृक्षेभ्यो भिन्नः। ( सर्वं क्षणिकंक्षणिकम्-- **आर्यसत्यम्** )

  

6\. **व्याकरणम्** --

  

**जात्याख्यायां एकस्मिन् बहुवचनम् अन्यतरस्याम्** (1-2-58 ) - **आकृतिपक्षः** ।

  

**सरूपाणाम् एकशेष एकविभक्तौ** (1-2-64) - **द्रव्यपक्षः** ।

  

In **महाभाष्यम्** , the dichotomy of जाति and व्यक्ति is discussed in a number of instances . I shall take some and explain --

  

1\. यत्तर्हि तत् भिन्नेष्वभिन्नम् छिन्नेष्वच्छिन्नम् सामान्यभूतं स शब्दः ? (**पस्पशाह्निकम्** ) --

  

जातेः नित्यत्वम् अनेन सूचितम् - वैशेषिकोक्तमपि एतदेव ।

  

2. द्रव्यं हि नित्यम् , आकृतिरनित्या ( **पस्पशा - सिद्धे शब्दार्थ-** )

  

द्रव्यम् = असत्योपाध्यवच्छिन्नं ब्रह्मतत्त्वं द्रव्यशब्दवाच्यम् । आकृतिः = संस्थानम् ।

 

3\. नित्या आकृतिः ...तदपि नित्यं - यस्मिंस्तत्त्वं न विहन्यते । किं पुनस्तत्त्वम् ? तद्भावस्तत्त्वम् । आकृतावपि तत्त्वं न विहन्यते ( **तत्रैव** ) ।



लोकव्यवह्हाराश्रयेण जातेर्नित्यत्वम् । प्रवाहनित्यता उक्ता अनेन ।

  

4.**सरूपाणाम् एकशेष एकविभक्तौ** ( 1-2-64 )

  

कथं पुनः ज्ञायते ? - एका आकृतिः सा चाभिधीयते इति ?

  

(**वार्तिकम्** ) -- प्रख्याविशेषात् ( **भा** ) नहि गौरित्युक्ते विशेषः प्रख्यायते - शुक्ला नीला कपिला कपोतेति !

  

प्रख्या बुद्धिः तस्या अविशेषः एकरूपता (**कैयटः** ) । इयमेव अनुगतकारप्रतीतिशब्देन उच्यते (**लघुमञ्जूषा**)

  

(वा) धर्मशास्त्रं च तथा । (भा) एवं च कृत्वा धर्मशास्त्रं प्रवृत्तम् - **ब्राह्मणो न हन्तव्यः , सुरा न पेया इति । ब्राह्मणमात्रं न हन्यते , सुरामात्रं च न पीयते ।**

  

नहि आक्रुतिपदार्थकस्य द्रव्यं न पदार्थः , द्रव्यपदार्थकस्य वा आकृतिर्न पदार्थः । **उभयोरुभयं पदार्थः** । कस्यचित् किञ्चित्प्रधानभूतम् किञ्चिद्गुणभूतम् । आकृतिपदार्थकस्य आकृतिः प्रधानभूता , द्रव्यं गुणभूतम् । द्रव्यपदार्थकस्य द्रव्यं प्रधानभूतम्

आक्रुतिः गुणभूता ।

(कैयटः) -- निःसामान्यानि सामान्यानि इति **तार्किकदर्शनं** न वैयाकरणैः नियोगत आस्थेयम् ।

  

5.**नञ् (2-2-6)---**

  

अथवा सर्व एते शब्दा गुणसमुदायेषु वर्तन्ते ब्राह्मणः क्षत्रियो वैश्य इति ।

तपः श्रुतं च योनिश्चेत्येतद् ब्राह्मणलक्षणम् ।

तपःश्रुताभ्यां यो हीनः जातिब्राह्मण एव सः ॥

गुणः = धर्मः ।

धर्मशास्त्रेषु उक्तगुणयुक्तः ब्राह्मणः इत्युच्यते - नो चेत्
केवलजातिब्राह्मण इति - अर्थात् ब्राह्मणात् ब्राह्मण्यां जन्म - इति - अब्राह्मण इति वदन्ति तेत्र नञ् तेषां गुणानां निवर्तकः । अत्र जातिशब्देन धर्मसमुदायः उच्यते । एतच्च केषाञ्चन मतम् ।

  

6\. **भावे (3-3-18 ) - घञ् ----**

  

भाव एव हि धात्वर्थः इत्यविच्छिन्न आगमः ( **वाक्यपदीयम्**) ।

  

अत्र भावशब्दस्य जातिरित्यर्थः । सिद्धरूपः । पाकः । क्रिया तु साध्यरूपा ।

  

7\. **तस्य भावः त्वतलौ (5-1-119 ) -**--

  

अत्र भावशब्दस्य जातिरर्थः -- गोत्वम् / गोता ।

  

(वा) सिद्धं तु यस्य गुणस्य भावात् द्रव्ये शब्दनिवेशः तदभिधाने त्वतलौ ।

गुणः = जातिः ।

  

**वाक्यपदीयम् - पदकाण्डः - जातिसमुद्देशः ( 33,34 ) ---**

  

संबन्धिभेदात् सत्तैव भिद्यमाना गवादिषु ।

जातिरित्युच्यते तस्यां सर्वे शब्दा व्यवस्थिताः ।

तां प्रातिपदिकार्थं च धात्वर्थं च प्रचक्षते ।

सा नित्या सा महानात्मा तामाहुस्त्वतलादयः ॥

  

संबन्धिभेदात् = आश्रयभेदात् । त्वतलादयः = त्व-तल्-घञ्-क्तिन्-खल् इत्यादयः ।

  

8\. **अतिशायने तमप् (5-3-55) --**

  

जननेन या प्राप्यते सा जातिः ।

  

एतल्लक्षणम् अद्वैतिमते । तेषां ब्रह्मातिरिक्तं सर्वं जन्यमेव ।

  

धन्यो’स्मि

  

  

Dr.Korada Subrahmanyam  
Professor of Sanskrit (Retd)

299 Doyen , Serilingampally, Hyderabad 500 019  
Ph:09866110741

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

