+++
title = "000 abhiram"

+++
[[abhiram	2020-11-09, 04:59:07 [Source](https://groups.google.com/g/bvparishat/c/gKKXX3wfJqw)]]



नमो विद्वद्भ्यः

  

"दायादः" इति पदं तु प्रसिद्धमेव - दायं अत्तीति दायादः - दायभागी इति ।

  

तदन्वयत्वेन "संप्रदायस्य भागी इच्छन् वा अनिच्छन् वा" इति "**संप्रदायादः**" इति शक्यते वक्तुम् ?

  

यदि कश्चित् कस्मिंश्चित् संप्रदायानुसारिणि कुटुम्बे जायते, परं न तेन स संप्रदायः संपूर्णतया अङ्गीक्रियते, तर्हि स व्यक्तिः तत् संप्रदायादः इति शक्नुमः वक्तुम् ?

  

एतद् व्यतिरिक्तमन्यत् पदं "संप्रदायस्थः" इति तु "संप्रदायं सुष्ठु अङ्गीकरोति तस्मिन् अनुष्ठानत्वेन सुस्थितश्च" इति मन्ये ।

  

अपरं पदं "संप्रदायवित्" इति तु उपर्युल्लेखितयो: पदयो: अन्यतरस्य वा उभयोरपि वा अर्थमन्तर्गमयेदिति मन्ये । संप्रदायवित्तु केवलं संप्रदायादः भवेत् संप्रदायस्थो वा भवेत् यतः स संप्रदायं जानातीत्येव ।

  

अस्य साधुत्वासाधुत्वे भवतामभिप्रायेभ्यः स्वागतम् ।

  

अभिराम

