+++
title = "004 abhiram"

+++
[[abhiram	2020-11-11, 17:46:09 [Source](https://groups.google.com/g/bvparishat/c/gKKXX3wfJqw)]]



कोराड-महाभागान् वन्दे,

  

व्याकरणसूक्ष्मांशानां विवरणाय कृतज्ञोऽस्मि । परं भावार्थानां स्पष्टीकरणे न मे सन्तृप्तिः सञ्जाता ।

  

प्रायः प्राचीनकालेषु "संप्रदायादः" इति शब्दो वा मत्सूचितः तदर्थो वा अननुसन्धेयः स्यात् । परं अधुना नूतनभावार्थस्य प्रकटीकरणे "संप्रदायादः" इति शब्दः अत्यन्तं उपयोगी इति मन्ये । यथा ’ब्रह्मबन्धु’ शब्दात् नूतनः शब्दः "हिन्दूबन्धुः" इति वामपन्थीन् उद्दिश्य स्रष्टुं शक्यते, तथैव ।

  

"संप्रदायादः" न तु केवलं संप्रदायवित्, नैव कदाचन संप्रदायस्थः, नैव कदाचन सांप्रदायिकः । स केवलं संप्रदाये जातः, संप्रदायं जानाति, तद्विरोधी वा स्यात्, तिरस्कर्ता वा स्यात्, मध्यस्थो वा स्यात् अनङ्गीकारात् नितरां निन्दकः दूषकश्च । यथा दायादः दायं अत्त्वा तं कालेन ईषदीषत् विनाशयति, तथैव संप्रदायादः असमर्पितबुद्धि़ः ।

  

अभिरामः



