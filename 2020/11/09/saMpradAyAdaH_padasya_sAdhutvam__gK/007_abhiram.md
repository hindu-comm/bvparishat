+++
title = "007 abhiram"

+++
[[abhiram	2020-11-16, 04:19:19 [Source](https://groups.google.com/g/bvparishat/c/gKKXX3wfJqw)]]



गिरीशझा-महाभागान् वन्दे,

  

भवतां वाक्यानि परोक्षेण मामेव समर्थनं कुर्वन्तीति भाति । यथा भवद्भिः पस्पशाह्निकमुदाहृतं - न पदानां निर्वृत्तौ यत्नं कुर्वन्तीति, तथा न मयापि कृत्रिमतया विनाकारणं ’संप्रदायादः’ इति पदं निर्मितं । कस्मिंश्चन सहजसंभाषणसन्दर्भे कस्यचन विशेषभावार्थस्य प्रकटीकरणहेतुरेव उद्भूतम् ।

व्याकरणानियमितपदान्यपि लोके प्रयुक्तानि दृश्यन्ते, तर्हि ’संप्रदायादः’ पदस्यासाधुत्वादेव तस्य प्रयोज्यत्वे निषेधः इति वक्तुं न शक्यते इति मन्ये । नूतनपदानि सदैव इदानीन्तनव्याकरणस्य वलयाद् बहिरेव प्रादुर्भवन्ति । यदा तानि सुप्रसिद्धानि भवन्ति तदा तेभ्यः कश्चिद् व्याकरणनियमः क्रियते, अथवा मन्दप्रसिद्धानि एव स्थास्यन्ति चेत्, व्याकरणदृष्ट्या असाधुरूपैरेव प्रयुक्तानि अप्रचुराणि सन्त्येव ।

  

अभिरामः



