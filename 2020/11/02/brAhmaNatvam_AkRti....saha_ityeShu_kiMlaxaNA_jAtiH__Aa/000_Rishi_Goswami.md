+++
title = "000 Rishi Goswami"

+++
[[Rishi Goswami	2020-11-02, 12:39:10 [Source](https://groups.google.com/g/bvparishat/c/AaOorG7Id7A)]]



तपः श्रुतम् इत्यादिनञ्सूत्रभाष्ये आकृतिग्रहणलक्षणं नात्र घटतीति लिङ्गानामिति उपदिष्टम्।

  

तत्र कारणमित्यत्र एकवचनम्, वेदाः प्रमाणमितिवत्।

ब्राह्मणत्वंं तु गुणसमुदाय एव। त्रयाणां युगपत् कारणत्वम्। एकस्य कारणस्याभावे न कोपि ब्राह्मणः स्यादिति।"  

  

कुतः तर्हि "जातिब्राह्मण एव सः" इति संगच्छते तदाह**  
**

**  
**

****"**समुदायेषु च वृत्ताः शब्दा अवयवेष्वपिं वर्तन्ते। तद्यथा - पूर्वे पञ्ञ्चालाः। तैलं भुक्तम्। घृतं भुक्तम्। शुक्लो नीलः कपिलः कृष्ण इति। एवमयं समुदाये ब्राह्मणशब्दः प्रवृत्तोऽवयवेष्वपि वर्तते जातिहीने गुणहीने च। गुणहीने तावत् - अब्राह्मणोयम् यस्तिष्ठन् मूत्रयतिअब्राह्मणोयं, यस्तिष्ठन्भक्षयति ॥"**

**  
**

अत्र तु जातिमात्रे अवयवेपि ब्राह्मणत्व-व्यवहारः स्याद् इति ज्ञायते। "अवयवे समुदायारोपात् शब्दप्रवृत्तिर्विज्ञेया" इति च कैयटः। तत्र न मुख्यब्राह्मण्यमिति मे मतिः।

  

अत्र मूलः प्रश्नः। जातिर्यदि गुणसमुदायः तर्हि न "नित्यत्वे सत्यनेकसमवेतत्व"रूपा भवितुं शक्या। न तु ब्राह्मण्यं क्षत्रियत्वंं घटत्वादिरिव। घटत्वस्य गुणसमुदायाभावात्। सिंहत्वादौ च न हिंस्रत्वशौर्यादिः कारणत्वेन उच्यते किन्तु ब्राह्मण्ये तपःश्रुतयोनिभ्यः युगपत् कारणत्वम् इति न गोत्वसिंहत्वशशत्वसमाना इयं जातिः।

  

यदि जात्यभावे तपःश्रुतादिर् दृश्यते तदापि ब्राह्मणशब्दप्रयोगो युज्यते? कुतो नहि। यथाह प्रदीपकृत् "तत्र स्तुत्या ब्राह्मणशब्दस्य प्रवृत्तिराध्ययनादिगुणसद्भावप्रतिपादनाय" इति।

  

जातिहीने (जन्महीने) भाष्यकृद् उदाहरति = गौरः शुच्याचारः इत्यादिना। तत्र ब्राह्मणपदं तपआदिगुणसमुदायैकदेशप्रतिपादनाय नञ्पदं तु समुदायैकदेशयोनिगुणाभावप्रतिपादनाय।

  

भवतु जन्मनापि ब्राह्मण्यम्। निन्दामात्रं नञर्थः। तत्र नास्ति ममाशङ्का। किन्तु यदि ब्राह्मणत्वंं सामान्यम् तदा तु न गुणसमुदायादिभाष्यम्।

  

कुतः जातेरस्त्रीभाष्ये उद्योतकृदुक्तिः संगच्छते? सा उक्तिर् यथा =

**"वस्तुतो भिन्नेष्वभिन्नंं छिन्नेष्वच्छिन्नम् इति पस्पशास्थभाष्यबोधितं नित्यत्वे सत्यनेकानुगतत्त्वमेव जातिलक्षणं भाष्यसम्मतं ब्राह्मणत्वघटत्वादिसाधारणम्।"**इति।

  

  

**  
**

