+++
title = "032 श्रीमल्ललितालालितः"

+++
[[श्रीमल्ललितालालितः	2020-04-17, 20:29:02 [Source](https://groups.google.com/g/bvparishat/c/9oaakNaKKcE)]]



इदमत्र ब्रह्मवैवर्त्तवाक्यं हेमाद्रिणोद्धॄतं  

पाशब्देन त्रयीधर्म्मः पालनाज्जगतां स्मृतः ।  
तं षण्डयन्ति यस्मात् ते पाषण्डास्तेन हेतुना ॥

वेदविरुद्धग्रन्थेषय सम्प्रदायेषु वा पाषण्डशब्दप्रयोगोप्यस्ति । तथा हि

नग्नादीन् भगवन् सम्यक् ममाद्य परिपृच्छतः ।\\\\  
   आचक्ष्व सर्व्वथा सर्व्वान् विस्तरेण यथातथम् ॥\\\\  
   एवमुक्तो महातेजाः बृहस्पतिरुवाच तम् ।\\\\  
   पुरा देवासुरे युद्धे निर्ज्जितेष्वसुरेष्वथ ॥\\\\  
   पाषण्डाधिकृताः सर्व्वे ह्येते सृष्टाः स्वयम्भुवा ।

अत्र पाषण्डशब्देन शास्त्रविशेषो ग्राह्यः ।

कौर्म्मे चेदं पठितं

वृद्धश्रावकनिर्ग्रन्थाः पञ्चरात्रविदो जनाः ।\\\\  
   कापालिकाः पाशुपताः पाषण्डा ये च तद्विधाः ॥  

अत्र पाषण्डशब्देन वेदविरुद्धसम्प्रदायानुगता जना ग्राह्याः ।

इदमपि तत्रैव

पाषण्डिनो विकर्म्मस्थान् वामाचारांस्तथैव च ।  
पाञ्चरात्रान् पाशुपतान् वाङ्मात्रेणापि नार्च्चयेत् ॥

इति ।

पाषण्डेषु तथान्येषु मार्ग्गेष्वश्रौतकेषु च ।\\\\  
   श्रद्धया दीक्षिता यूयं भवत ब्राह्मणाधमाः ॥४१॥

इत्यत्र स्कान्दे तु वेदविरुद्धशास्त्रोपदिष्टमार्ग्गः पाषण्डः ।

इदञ्च तथैव पाराशरे

पाञ्चरात्रे च कापाले पाषण्डेष्वपरेषु च ।\\\\  
    दीक्षिताश्च भवन्त्येव मनुष्याः पापकर्म्मिणः ॥

  

केवलं वाक्यान्यत्र पातितानि । कालाभावात् किमपि नान्यत् लिख्यते ।  

