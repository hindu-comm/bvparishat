+++
title = "063 Nityanand Misra"

+++
[[Nityanand Misra	2020-07-05, 16:19:45 [Source](https://groups.google.com/g/bvparishat/c/R3zePqByeus)]]



  
  
On Saturday, 27 June 2020 13:46:39 UTC+5:30, Dr.BVK Sastry wrote:

> 
> > सारसाक्ष **परिपालय** मामिह - इति प्रसिद्धः प्रयोगः संगीत > -साहित्ये भाषायां दृश्यते ।  
> > 
> > **अनुगृह्णाति** इत्यन्यत् उदाहरणम् । **प्रतिवदति**, **प्रतिजानीहि**
> इत्यपि। **परिपालयति**, **प्रतिगमिष्यामि**, **अनुगच्छामि**, > **परिभाषते** ।
> > 
> > उपसर्गः पूर्वं अस्ति । उत्तरपदे धातुः, धातुगर्भता वा । समस्तस्य पदस्य > प्रातिपदिकत्वम् , अव्ययत्वं वा। क्वचित् भ्रमः स्यात् एते प्रयोगाः > अव्ययीभावसमासान्तर्गताः वा इति । >
> 

  

आचार्याः,

  

‘परिपालय’ इत्यस्य प्रातिपदिकत्वं कुतः सिद्ध्यति? स्वीकृतेऽस्य प्रातिपदिकत्वे सुबुत्पत्तिः स्यात्। छन्दसि (वेदे) तु “सुपां सुलुक्पूर्वसवर्णाच्छेयाडाड्यायाजालः” (पा॰सू॰ ७.१.३९) इति सूत्रेण सुपां लुक्सम्भवति। परं लोके प्रवर्तमानमीदृशं सूत्रं नास्ति येन सुपां लुक्स्यात्।

  

अपि च, ‘परिपालय’ इत्यस्याव्ययत्वं कुतः सिद्ध्यति? “सदृशं त्रिषु लिङ्गेषु सर्वासु च विभक्तिषु, वचनेषु च सर्वेषु यन्न व्येति तदव्ययम्” इति हि भाष्यवचनम्। यत्सर्वेषु वचनेषु सदृशं तदव्ययमिति व्याचष्टे भाष्यकारः। ‘परिपालय’ इति पदं सर्वेषु वचनेषु सदृशं नास्ति। “त्वं परिपालय”। “युवां परिपालयतम्”। “यूयं परिपालयत”। ‘परिपालय’ इति रूपमेकवचन एव भवति, न द्विवचने बहुवचने वा। तर्हि तस्याव्ययत्वं कथमङ्गी क्रियते?यद्यव्ययत्वं न स्यात्तर्ह्यव्ययीभावमपि न स्यात्।

  



> 
> > 
> >   
> > केवल सामीप्यं चेत् भिन्न -पदत्वम् । तेन च पदार्थावगहन-गतिः
> अन्वयादिकं भिद्यते । स्वरादि पदविहितकार्यं न भवति । >
> 
> > एकपदत्वं इति ब्रूमश्चेत् - कथं पद-द्वय- संयोगः केन नियमेन वक्तव्यः
> ?
> > 

  

संहितैकपदे नित्या नित्या धातूपसर्गयोः।

नित्या समासे वाक्ये तु सा विवक्षपमपेक्षते॥

इति सिद्धान्तकौमुद्यां पठ्यते। ‘परिपालय’ एतादृशेषु प्रयोगेषु धातूपसर्गयोर्नित्यसंहितत्वात्परः सन्निकर्षोऽस्ति (संहिताऽस्ति) परं समासो नास्तीति मे मतिः।

  



