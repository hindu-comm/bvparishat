+++
title = "011 श्रीमल्ललितालालितः"

+++
[[श्रीमल्ललितालालितः	2020-07-05, 19:14:33 [Source](https://groups.google.com/g/bvparishat/c/8cY0i65TER8)]]



यस्य धर्म्माधर्म्मादौ प्रामाण्यं विचार्य्य निर्णीतं तादॄशं वेदादिशास्त्रं परित्यज्य तदनुकूलयुक्तीश्च त्यक्त्वा ये सामान्यतोदृष्टादिना हेतुना दुःखादिहेतुरदॄष्टोस्ति तद्वशादेव च देहान्तरादिकं कल्पयित्वा साद्ध्वेव कर्म्म कर्त्तव्यम् इत्यादिकं साधयन्ति ते बौद्धतान्त्रिककापालिकादयः हैतुकाः इत्यादिपरैका व्याख्यास्माभिर्दृष्टा इति स्मर्य्यते । तेषां निन्द्यत्वं तु तद्युक्तीनाम् अनुकूलतर्क्कादिराहित्येन निर्णयाजनकतया भ्रान्तिप्रयोजकता या तन्मूलम् ।



