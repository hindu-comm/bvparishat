+++
title = "000 Subrahmanyam Korada"

+++
[[Subrahmanyam Korada	2020-06-06, 20:43:29 [Source](https://groups.google.com/g/bvparishat/c/tqyAGT4iR3Q)]]



नमो विद्वद्भ्यः

  

**वासुदेवः/ सर्वाधाराधेयः**

  

**सन्ध्यावन्दनम् - शिशुपालवधम् - पाणिनीयम् - विष्णुपुराणम् - ऋग्वेदः - यजुर्वेदः**

  

अन्नमाचार्यकीर्तना --

अनन्तचरण**सर्वाधाराधेय**अनन्तकरदिव्यायुध

अनन्तनिजकळ्याणगुणार्णव अनन्त श्रीवेङ्कटाद्रिनिवास ॥ ते शरणमहम् ॥ --- Vid Sivasenani , 26/1/2020

  

आधारश्च आधेयश्च आधाराधेयम् - सर्वेषाम् आधाराधेयम् यस्मिन् सः सर्वाधाराधेयः - अर्थात् सर्वस्य आधारः आधेयश्च स एव - केवलम् उद्भूतावयवानुद्भू-

तावयवभेदेन व्यवहारः - वृक्षः वनं इतिवत् । द्वन्द्वगर्भबहुव्रीहिः ।

  

अत्र **’ सर्वो द्वन्द्वो विभाषया एकवद्भवति ’(परिभाषा) इति ’ तिष्यपुनर्वस्वोः नक्षत्रद्वन्द्वे बहुवचनस्य द्विवचनम् नित्यम् ’ पा 1-2-63 इतिसूत्रे बहुवचनग्रहणेन(जातिरप्राणिनाम् पा 2-4-6 इति विकल्प इति ) सूचितम् ।**

  

Annamacarya , by the term **' सर्वाधाराधेय ’ refers to वासुदेव only** ----

  

**सन्ध्यावन्दनम् -**-

  

वासनाद्वासुदेवस्य वासितं ते जगत्त्रयम् ।

सर्वभूतनिवासो’सि श्रीवासुदेव नमोस्तु ते ॥

  

**शिशुपालवधम्** --

  

श्रियः पतिः श्रीमति शासितुं जगज्जगन्निवासो वसुदेवसद्मनि ।

वसन् ददर्शावतरन्तमम्बराद्धिरण्यगर्भाङ्गभुवं मुनिं हरिः ॥

  

**जगन्निवासः** (श्रियः पतिः=श्रिया सहितः) हरिः **वसुदेवसद्मनि वसन्** मुनिं ददर्श ( वसन् ददर्श इति ’ **धातुसम्बन्धे प्रत्ययाः’ पा 3-4-1)**\|

  

**पाणिनीयम्** ---

  

**’ वासुदेवार्जुनाभ्यां वुञ् ’ पा 4-3-98** ---

  

**महाभाष्यम् --**

  

संज्ञैषा तत्रभवतः

  

**प्रौढमनोरमा --**  

छाणोरपवादः । .......

अत्र **भाष्यम् संज्ञैषा तत्रभवत इति** । अयं भावः --

  

**सर्वत्रासौ समस्तं च वसत्यत्रैवेति वै यतः । ---- (स एव आधारः स एव आधेयः)**

**ततो’सौ वासुदेवेति विद्वद्भिः परिगीयते ॥ विष्णुपुराणम् , 2-12**

**  
**

इति स्मृतेः **परमात्मेह वासुदेवः । सर्वत्रासौ वसति अन्तर्यामित्वत् सर्वमत्र वसति वा सर्वस्य ब्रह्मविवर्तत्वात् इति वासुः** ।

बाहुलकादुण् । ’ कोकः पुराणपुरुषो नलिनेशयश्च
वासुर्नरायणपुनर्वसुविश्वरूपाः ’ इति त्रिकाण्डशेषः । **वासुश्चासौ देवश्चेति विग्रहः** । तथा च नेयं गोत्राख्या

नापि क्षत्रियाख्या । अतो युक्त एव वुञ्विधिः ।

**शब्दरत्नः** --

ब्रह्मविवर्तत्वादिति । ब्रह्मोपादानकारणकत्वादित्यर्थः । नरायणेति । नरा अयनं स्थानं यस्येत्यर्थः । अन्तर्यामितया तेषु स्पष्टं स्थितेः । अस्मादेव स्वार्थिके अणि

नारायणः। नरसमूहार्थकनारशब्देनायं साधुरित्यन्ये ।

  

( अयं वुञ् is an अपवाद of ’ **वृद्धाच्छः**’ and **’ ऋष्यन्धकवृष्णिकुरुभ्यश्च ’ अण्** ;-- अपोद्यते बाध्यते अनेनेति अपवादः - करणे घञ् ।

here स्मृति means **विष्णुपुराणम्** ;

the terms **अन्तर्यामी , विवर्तः , उपादानकारणम्** are explained in **ब्रह्मसूत्रशाङ्करभाष्यम्** etc ;

बाहुलकादुण् = **कृवापाजिमिस्वदिसाध्यशूभ्य उण्** - उणादिः 1-1 ; ’ **उणादयो बहुलम्** ’ पा 3-3-1

  

**विष्णुपुराणम्** ---

  

**पराशर preaches मैत्रेय** (1-30,31)--

  

सो’हं वदाम्यशेषं ते मैत्रेय परिपृच्छते ।

पुराणसंहितां सम्यक् तां निबोध यथातथम् ॥

**विष्णोः सकाशादुद्भूतं जगत्तत्रैव च स्थितम्** ।

स्थितिसंयमकर्तासौ जगतो’स्य जगच्च सः ॥

  

The second अध्याय deals more with सांख्यदर्शनम् --

  

**आधारभूतं विश्वस्याप्य**णीयांसमणीयसाम् ।

प्रणम्य **सर्वभूतस्थम्** अच्युतं पुरुषोत्तमम् ॥ 2-5

वेदवादविदो विद्वन्नियता ब्रह्मवादिनः ।

पठन्ति चैतमेवर्थं प्रधानप्रतिपादकम् ॥ 2-22

  

We can quote hundreds of verses from **विष्णुपुराणम्** ।

  

**ऋग्वेदः (1-164-41-46) --**

  

इन्द्रं मित्रं वरुणमाहुः अथो दिव्यः स सुपर्णो गरुत्मान् ।

एकं सद्विप्रा बहुधा वदन्ति अग्निं यमं मातरिश्वानमाहुः ॥

  

**यजुर्वेदः --काठकेषु - तुभ्यं ता -- 46, 47 ----**

  

यावतीस्तारकास्सर्वाः । वितता रोचने दिवि । सर्वास्ताः । ऋचो यजूग्ंषि सामानि । 46 अथर्वाङ्गिरसश्च ये । सर्वास्ताः । इतिहासपुराणञ्च । सर्पदेवजनाश्च ये।

सर्वास्ताः । ये च लोका ये चालोकाः । अन्तर्भूतं प्रतिष्ठितम् । सर्वास्ताः । यच्च ब्रह्म यच्चाब्रह्म । अन्तर्ब्रह्म प्रतिष्ठितम् । 47

  

The fact is that the famous वाग्गेयकाराः , like Tyagaraja , Annamacarya etc , have digested the वेद-s , उपनिषत्-s etc and composed

कृति-s for the benefit of common people , who find it difficult to reach out to seminal works .

  

धन्यो’स्मि

  

                                   
   

  

  

  

  

  

  

  

  

  

  

  

  

Dr.Korada Subrahmanyam  
Professor of Sanskrit

299 Doyen , Serilingampally, Hyderabad 500 019  
Ph:09866110741(M),91-40-23010741(R)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

