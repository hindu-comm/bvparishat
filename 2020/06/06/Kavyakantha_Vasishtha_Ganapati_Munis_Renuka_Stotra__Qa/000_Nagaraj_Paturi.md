+++
title = "000 Nagaraj Paturi"

+++
[[Nagaraj Paturi	2020-06-06, 17:01:50 [Source](https://groups.google.com/g/bvparishat/c/QaGBM4cWafY)]]



Sri Renuka Devi is worshipped with the name of Ellamma as a folk goddess in south India. But folk worshippers use the Sanskrit name Renuka too.

  

सुरशिरश्चरच्चरणरेणुका ।

जगदधीश्वरी जयति रेणुका ॥ 1

देवताशिरोदेशलालितम् ।

रेणुकापदं दिशतु मे मुदम्‌ ॥ 2 

कुण्दलीपुरीमण्डनं महः ।

किमपि भासतां मम सदा हृदि ॥ 3 

मस्तकैतवं वस्तु शाश्वतम् ।

अस्ति मे सदा शस्तदं हृदि ॥ 4

आदिनारि ते पादपंकजम् ।

स्फुरतु मे मनः सरसिजे सदा ॥ 5

केवलं पदोः सेवकोsस्मि ते ।

वेद्मि नेतरद्वेदसन्नुते ॥ 6 

हृद्य तेsणुनः समुचितोsणुना ।

परिचयोsम्बिका पादरेणुना ॥ 7 

पाहि मुंच वा पादपंजम् ।

त्रिदशसन्नुते न त्यजामि ते ॥ 8 

चरणमम्ब ते यो निषेवते ।

पुनरयं कुचौ घयति किं कृती ॥ 9 

अहरहोsम्ब ते रहसि चिन्तया ।

धन्यतां गतो नान्यदर्थये ॥ 10 

स्मरजितो यथा शिरसि जाह्नवी ।

जननि रेणुका मनसि ते कृपा ॥ 11 

अम्ब पाहि मां दम्भतापसि ।

पादकंजयोरादिकिंकरं ॥ 12 

पुत्रमात्मनः पुण्यकीर्तने । 

बहुकृपे कुतो मामुपेक्षसे ॥ 13 

अम्ब संस्तुते जम्भवैरिणा ।

पाहि मामिमं मग्नमापदि ॥ 14

तत्त्ववादिनः सत्त्वशालिनि ।

त्वामजे विदुः सत्स्वरूपिणीम् ॥ 15

त्वां प्रचक्षते सदयवीक्षिते । 

वेदवेदिनो मोदरूपिणीम् ॥ 16

संविदं विदुस्त्वामिदंप्रसु । 

परमयोगिनः परमदेवते ॥ 17

जननि कुण्डलीपुरनिवासिनि । 

परशुरामवत्पश्य मामिमम्‌ ॥ 18

तनयशेदनं श्रवणशालिनि । 

श्रुणु सुरार्चिते यदि दया हृदि ॥ 19 

याचकः सुतो भजनमीप्सितम्‌ ।

तदपि दुर्लभं किमिदमम्बिके ॥ 20 

मास्तु वेतनं छिन्नमस्तके । 

भजनमेव ते याच्यते मया ॥ 21

तरलतारया जलजदीर्घया ।

सानुकम्पया शीतपातया ॥ 22

केवलं दृशा पश्य रेणुके ।

तेन मे शुभं न च तवाशुभम्‌ ॥ 23

किंकरीभवत्सुरविलासिनी ।

जयति कुण्डलीनगरवासिनी ॥ 24

मधुरमम्ब ते चरणपंकजम्‌ । 

तत्र यद्रतैस्त्यज्यतेsखिलम्‌ ॥ 25

चरणमम्ब ते चरतु मे हृदि ।

इयमनामये प्रार्थना मम ॥ 26

भुजगकंकणप्रभृतिसंस्तुते ।

भुजभुवामरेर्जननि पाहि माम्‌ ॥ 27 

कुण्डलीपुरीमण्डनायिता ।

गणपतिस्तुता जयति रेणुका ॥ 28

फलस्तुतिः

सकलभयप्रशमनं दुरितक्षयकारिकांक्षितकरं च भवेत्‌ ।

सुरसुंदरीजनसमर्पितयो र्हृदि रेणुकाचरणयो श्शरणं ॥ 

  

![CTRaghavan - the transformation within: Renuka Sahasranamam Audio](https://1.bp.blogspot.com/-Xm7HqEHwsOU/V4tqljTL35I/AAAAAAAAAXY/C-MwnPQFvNQGzPvnlwKVY_y7wy_O65WmwCLcB/s1600/Renuka%2BDevi.png)  

![Renuka - Wikipedia](https://groups.google.com/group/bvparishat/attach/483f0cccc5e36/Auto%20Generated%20Inline%20Image%201?part=0.1&view=1)  

