+++
title = "007 Jagannatha S"

+++
[[Jagannatha S	2020-06-12, 12:00:38 [Source](https://groups.google.com/g/bvparishat/c/OZjHKbvm1Xw)]]



प्रथमं पद्यं विवृणोमि।

  

कुसुमाकरऋतुस्वजनाः स्वजनाः पारिजाततरोरिव।

स्मरज्याभालिकुलाःस्मरवञ्चकवारणासीप्रदेशाः॥



अत्र वर्ण्यं वस्तु कुरबकाः।( शब्दोऽयं द्वितीये पद्ये अस्ति।)कथंभूतास्ते इत्यत्राह-

१. ते वसन्तर्तुबन्धवः वसन्तर्तौ विकसनकारणात्

२. ते पारिजाततरोः स्वजनाः रूपसादृश्यात् ।

३. स्मरज्याभालिकुलाः=मन्मथधनुर्ज्या इव दृश्या या भ्रमरपङ्क्तिः तया आवृताः ।

मन्मथस्यापि वञ्चकाः=सौन्दर्येण अधरीकृतमन्मथाः(?) । कुशकाशावलम्बनेन कृतेऽस्मिन्नर्थे स्वल्पापि नास्ति तृप्तिर्मे। 

\`\`स्मर एव ठको विप्रतारकस्तस्य वाराणसीप्रदेशा इव। यथा वाराणसी ठकानां स्थानं तथा एते दंपत्योरुत्कंठादिजननात् स्मरस्येति भाव:।‘’ इति व्याख्यान् व्याख्याता तदर्थं स्वयं जानातु।

  

प्रासंगिकं किञ्चित्- ठग इत्येतन्मूलं ठक इत्यनूद्यते व्याख्यात्रा। कन्नडभाषायां ठक्क इति शब्दो वर्तते यस्य वञ्चक इति चोर इति च द्वावर्थौ।

  





> To view this discussion on the web visit > [https://groups.google.com/d/msgid/bvparishat/CAKE_k5eqWe%3DpY97ZB%3DxVLmA0fhUt1_8Zb9pJ73HNo19RvQ9sHA%40mail.gmail.com](https://groups.google.com/d/msgid/bvparishat/CAKE_k5eqWe%3DpY97ZB%3DxVLmA0fhUt1_8Zb9pJ73HNo19RvQ9sHA%40mail.gmail.com?utm_medium=email&utm_source=footer).  

