+++
title = "021 Ramanujachar P"

+++
[[Ramanujachar P	2020-06-16, 16:46:37 [Source](https://groups.google.com/g/bvparishat/c/kj8G-Bvn-6M)]]



मया सम्पूर्णा पट्टिका न दत्ता, यतः असंख्याताः ग्रन्थाः तलस्पर्शिपाण्डित्ययुताः वर्तन्ते ।

पण्डितरत्नं लक्ष्मीपुरं श्रीनिवासाचार्याणां दर्शनोदयः, मानमेयरहस्यश्लोकवार्तिकम्

इत्यादयः केन पण्डितम्मन्येन संस्कृतग्रन्थरचनागरिम्णः पारे स्थिता अपह्नोतुं शक्याः ?

करूरु शेषाचार्याणां सहस्रकिरण्यादयः, ऎन् ऎस् आर् महाभागानां शाब्दबोधमीमांसादयो वा

पठिताश्चेत् संस्कृते उत्तुङ्गरचनासामर्थ्यं नष्टमधुनातलकाल इति कथं प्रतिज्ञातुं शक्यम् ?

  

वेदान्तदेशिकानां सूक्तिरेवात्रोत्तरम् - को वा चक्षुरुदञ्चयेदपि पुरः साटोपतर्कच्छटा-

शस्त्राशस्त्रिविहारसम्भृतरणास्वादेषु वादेषु नः इति शम् ॥

  

रामानुजः

भगवद्रामानुजाचार्याणां सहस्रमानोत्सवसन्दर्भे प्रकाशनार्थं सहस्रग्रन्थानां आवली

निर्मिता, यस्मात् परश्शतं मुद्रिताश्च विशिष्टाद्वैतविषयाः, यत्र बहवः गतद्विशतवर्षेषु

प्रणीताः ।

  





> To view this discussion on the web visit > [https://groups.google.com/d/msgid/bvparishat/CAJGj9eZFLd4E8MC1b2cgRr6XmiS-%2BpKZTK-hok47X4kyzi%2BMjw%40mail.gmail.com](https://groups.google.com/d/msgid/bvparishat/CAJGj9eZFLd4E8MC1b2cgRr6XmiS-%2BpKZTK-hok47X4kyzi%2BMjw%40mail.gmail.com?utm_medium=email&utm_source=footer).  



