+++
title = "004 श्रीमल्ललितालालितः"

+++
[[श्रीमल्ललितालालितः	2020-06-04, 00:25:16 [Source](https://groups.google.com/g/bvparishat/c/Vkxt-WaUARs)]]



  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  

  

On Mon, Jun 1, 2020 at 6:47 AM Rishi Goswami \<[gris...@gmail.com]()\> wrote:  

> हरये नमः  
>   
> नमामि गुरुभ्यः  
>   
> अर्थसंग्रहस्य अर्थालोकटीकातः अर्थंं लिखामि। पृ  
>   
> प्रवृत्तिः = प्रयोज्यव्यापारः।  
> प्रवर्तना = प्रवृत्त्यनुकूलव्यापारः। अनुकूलत्वं जनकत्वम्, इदं > मदिष्टसाधनम् इति लिङादिज्ञानजनकत्वम्। तदेव (लिङादिज्ञानजनकत्वम् एव) > प्रवर्तनायाः प्रवर्तकत्वम्।  
>   
>   
> निवर्तना = निवृत्त्यनुकूलव्यापारः।  
> निवृत्तिः = प्रवृत्तिप्रागभावरूपा (प्रयोज्यव्यापाराभावः)।  
> प्रवृत्तिप्रागभावस्य अजन्यत्त्वात् अनुकूलत्वं न जनकत्वम्। किन्तु > प्रवृत्तिसामग्रीविघटकत्वम्।  
>   
> प्रवृत्तिसामग्री च इष्टसाधनताज्ञानादिः।  
> (अर्थात् प्रवृत्तिसामग्रीध्वंसजनकत्वम् एवानुकूलत्वम्?)  

  

आत्मगतव्यापारविशेषः प्रवृत्तिः तदभावश्च निवृत्तिः मीमांसकमते ।  
प्रवृत्तिहेतुः चिकीर्षा , तद्धेतुश्च इष्टसाधनत्वकृतिसाद्ध्यत्वादिज्ञानम् ।  
निवृत्तिहेतुश्च जिहासा , तद्धेतुश्च अनिष्टसाधनत्वकृत्यसाद्ध्यत्वादिज्ञानम् ।  
  
प्रवर्त्तना प्रवर्त्तकपुरुषादिगतो व्यापारविशेषः । स च लोके इच्छाविशेषात्मकः , वेदे अलौकिकव्यापाररूपः ।  
निवर्त्तना च निवर्त्तकपुरुषादिगतो व्यापारविशेषः । अयमपि पूर्व्ववदेव इच्छादिरूपो , वेदे च अलौकिकव्यापाररूपः ।  
  
प्रवर्त्तनायां प्रवृत्त्यनुकूलत्वमिदमेव यत् तल्लिङ्गेन इष्टसाधनत्वाद्यनुमितिर्ज्जायते । अनुमितेष्टसाधनतादिना तु चिकीर्षाद्वारा प्रवृत्तिर्ज्जायते ।  
निवर्त्तनायामपि इत्थमेव अनिष्टसाधनत्वादिज्ञानहेतुत्वमेव निवृत्त्यनुकूलत्वम् । निवृत्तिश्च स्वकीयकारणाद् अनिष्टसाधनत्वज्ञानादेः जायते । अनिष्टसाधनत्वज्ञानादि च प्रवृत्तिसामग्रीघटकेष्टसाधनत्वादिज्ञानेऽप्रामाण्यज्ञानसम्पादकं भवति इतिरीत्या प्रवृत्तिसामग्रीविघटनं सम्पद्यते ।  
  
विघटकत्वं न ध्वंसजनकत्वं किन्तु यादृशं कारणं सामग्र्याम् अपेक्ष्यते तादृशस्य प्रतिबन्धकत्वमेव । न हि परपुरुषादिनिष्ठमदीयप्रवृत्त्यभावविषयिणीच्छा मन्निष्ठेष्टसाधनतादिज्ञानं नाशयति , ज्ञानस्य अनित्यतया स्वयमेव नाशात् तत्र तस्यानुपयोगश्च ।  

>   
> निवर्तनाया निवर्तकत्वं च प्रवृत्तिसामग्रीध्वंसजनकत्वम्।

इदमसाधु , निवर्त्तनाया निवर्त्तनात्वम् इत्येव वाच्यम् । निवर्त्त  

किञ्च प्रवृत्तिसामग्रीविघटकत्वं न प्रवृत्तिसामग्रीध्वंसहेतुत्वम् एव किन्तु प्रवृत्तिसामग्रीप्रागभावरक्षणानुकूलत्वमपि । भवतो भ्रान्तिरज्ञानमूलात्रैवास्ति । इदमवधानेन धार्य््यताम् , अग्रेपि संशयो न भविष्यति ।  



> (ध्वंसजनकत्वं च लिङादिज्ञानवत् करणत्वेनान्वेति।

प्रवृत्तिस्थले यथा लिङ्ादिज्ञानं प्रवर्त्तनायाः करणं तथा निवर्त्तनास्थलेपि नञ्समभिव्याहृतलिङ्ादिज्ञानमेव करणत्वेन व्यवहर्त्तव्यम् ।

प्रवर्त्तनायाः प्रवृत्तौ अन्वयः स्वविषयकज्ञानविशेषजन्येष्टसाधनतादिज्ञानजन्यचिकीर्षाजन्यत्वेन संसर्ग्गेण भवति , निवर्त्तनायाः च प्रवृत्तावेवान्वयः स्वविषयकज्ञानविशेषजन्यानिष्टसाधनत्वादिज्ञानजन्यजिहासाप्रयोज्याभावप्रतियोगित्वेन भवति । तत्र निरुक्तजिहासाप्रयोज्योऽभावः प्रागभावः प्रद्ध्वंसाभावश्च । अनिष्टसाधनतादिज्ञाने सति इष्टसाधनतादिज्ञाने प्रामाण्यबुद्ध्यसम्भवेन तत्प्रयोज्यप्रवृत्तेः प्रतिबन्धः । तत्र प्रवृत्तौ अजायमानायामेव
अनिष्टसाधनताज्ञाने सति प्रवृत्तिप्रागभावस्य विद्यमानस्यैव रक्षणं निषेधवाक्यप्रयोज्यं , तस्यां जायमानायां तु सत्यां प्रवृत्तिध्वंस एव तथा इति विभागः अत एव योगक्षेमसाधारणी प्रयोज्यता इत्युक्तिराकरेषु ।

> किन्तु निवर्तना किम्?

प्रवृत्त्यभावात्मकनिवृत्त्यनुकूलो व्यापारविशेषो निवर्त्तना , नञ्समभिव्याहृतलिङ्ादिबोद्ध्यः , लोके इच्छाविशेषरूपो , वेदे चालौकिकव्यापारविशेषरूपः ।

> प्रयोज्यव्यापाराभावानुकूलव्यापारः किम्?)

अग्रे भवतो याः शङ्काः ताः अस्पष्टाः । परं तन्मूलस्येदानीं स्पष्टत्वात् समाधानं स्यात् ।

किञ्च सा टीका स्थलेषु दुष्टा , तद्वशादेव भ्रमो जायते , तेन टीकाकर्त्रा प्रागभावध्वंससाधारणाभावं त्यक्त्वा केवलं प्रागभावस्य निवृत्तित्वं यदुक्तं तदसाधु , तत एव च युक्तिविरुद्धाद् भ्रमो जायते ।

किञ्च तेन आदौ प्रवृत्त्यनुकूलत्वं जनकत्वमुक्त्वा पुनः तज्जनकत्वं प्रवृत्तिजनकेष्टसाधनतादिज्ञानजनकत्वम् इत्युक्तं यत् तेनापि भ्रमो जायते । तेनादावेव प्रवृत्त्यनुकूलत्वं न जनकत्वं किन्तु प्रयोजकत्वमेव तच्च प्रवृत्तिजनकेष्टसाधनतादिज्ञानजनकत्वादिना इत्याद्येव वाच्यमासीत् ।

टीकाकारो विद्वांश्चेदपि लेखनं वा सम्पादनं वा न साधु इत्येव भाति ।

कस्यचिदाचार्य्यस्य निकटे पठनं वरं स्यात् , अन्यथा प्रायः अधिककालक्षेपो भवति लाभश्च लघुरेव ।

  

> 
> > मम मतौ अत्र अनिष्टसाधनतादिज्ञानं प्रवृत्तिंं रोधयति। अतो नात्र > प्रवृत्तिप्रागभावकल्पना, मूले "अनर्थक्रियानिवृत्तिजनकत्व" इति > उक्तत्वात्। >
> 

साप्यपेक्ष्यते इति प्रागुक्तरीत्या स्पष्टम् ।

> 
> > यथा मणिः अग्निज्वलने बाधककारणं >
> 

इदमत्र चिन्त्यतां यत् मण्यादेः अग्निज्वलने न प्रतिबन्धकता किन्तु सत्यप्यग्नौ तत्प्रयुक्तदाहे एव प्रतिबन्धकता ।  

> 
> > तथैव निवर्तना अनिष्टसाधनतादिज्ञानजनकत्वेन प्रवृत्तौ बाधककारणम्। >
> 

प्रवृत्तिसामग्रीसमवधाने सति प्रवृत्तौ जातायां यदि निवर्त्तना उपस्थिता भवति तदा सा प्रवृत्तिसामग्रीभूतेष्टसाधनतादिज्ञानं प्रतिबद्ध्नाति ततश्च प्रवृत्तिप्रतिबन्धो भवति ।

यदा तु प्रवृत्तेः प्रागेव निवर्त्तनाया उपस्थितिः तदा तु प्रवृत्तिप्रागभावस्य रक्षणमेव तया क्रियते ।

> 
> > अतः प्रवृत्तिबाधंं जनयति एव। >
> 

दूषितमिदम् ।

> 
> > यथा मण्यभावे अग्निः स्यादेव >
> 

केवलमण्यभावे वह्निर्भवति किं , तर्हि काष्ठादिकं नापेक्ष्येत ????

किञ्च मण्यभावे वह्नेः दाहजनकत्वम् इत्येव दृष्टान्तः प्रसिद्धः , न तु वह्निरेव भवति इत्यादि उदाहरणमस्ति ।



> 
> > तथैव अत्रापि रोधकवाक्याभावे प्रवृत्तिः स्यादेव, >
> 

वाक्येन न प्रवृत्तिप्रतिबन्धः , किन्तु वाक्येन इङ्गितादिना वा निवर्त्तनाया उपस्थितावेव।

किञ्च केवलनिवर्त्तनाभावो न प्रवृत्तिहेतुः , किन्तु इष्टसाधनताज्ञानादिरूपा सामग्र्यप्यपेक्ष्यते । अत एव निवर्त्तनाभावे प्रवृत्तिः इत्यसाधु ।  

> 
> > मम मतौ प्रवृत्तिप्रागभावो नास्ति अन्यथा अग्निस्थलेपि अग्निप्रागभावः > स्यात् मणिः च तत्प्रागभावकारणमपि न स्यादिति।।  
> > 

प्रतिबन्धकत्वं सर्व्वेषामेकविधं न भवति , किञ्चित् प्रतिबन्धकं कार्य्यं नाशयति किञ्चित् च तस्योत्पत्तेरवसरं न ददाति इत्युभयथापि दृश्यते ।

