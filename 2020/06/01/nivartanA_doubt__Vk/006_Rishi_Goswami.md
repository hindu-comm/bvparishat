+++
title = "006 Rishi Goswami"

+++
[[Rishi Goswami	2020-06-12, 20:52:26 [Source](https://groups.google.com/g/bvparishat/c/Vkxt-WaUARs)]]



भूयो भूयो धन्यवादाः गुरुवर।

अनुकूलत्वं किम्? प्रयोजकत्वम्? नाम परम्परया जनकत्वम्? यदि प्रवृत्तिप्रागभावो निवृत्तिः, तेन प्रवृत्तिप्रागभावरक्षणम् एव निवृत्त्यनुकूलव्यापारः। रक्षणं च अनिष्टसाधनत्वादिज्ञानजनकत्वेन भवति। अतः यदि उच्यते = निवर्तना अनिष्टसाधनत्वादिज्ञानजनकत्वेन प्रवृत्तिप्रागभावरक्षणं "जनयति" ? मम प्रश्नः तु अत्रैव, अनुकूलत्वस्य जनकत्वंं विहाय कोर्थः स्यात्।

यदा प्रवृत्तिः संजाता, तदा तु प्रवृत्तिवैमुख्यमेव निवृत्तिः, तज्जननी भवति निवर्तना। तत्र नापत्तिः।

\_\_\_\_\_\_\_\_\_\_\_\_\_\_\_\_\_\_\_\_\_

आचार्यर, अपरोपि प्रश्नः। अत्र वाक्यार्थः कः स्याद्।

"नानृतंं वदेत्" इत्यादौ "अनृतवादेन अनिष्टंं न भावयेत्" इति वाक्यार्थः समीचीनः?

अपि च। नञि अन्वयः कीदृशः भवति।

नञः चैष स्वभावो यत् स्वसमभिव्याहृतपदार्थविरोधिबोधकत्वम्।  
इति मूलोक्तिः।

कौमुदीटीका = स्वान्वितपदार्थविरोधिबोधकत्वम्।

नञः शक्तिः तु अभावे एव इत्यप्याह। अतः स्वान्वितपदार्थाभावः नञः शक्यार्थः। तस्यैव विरोधिनिवर्तनायां लक्षणा।

प्रथमः कल्पः = प्रवर्तना स्वसमभिव्याहृतपदार्थः। नञ अभावो अर्थः। कस्याभाव इति आकाङ्क्षयां समभिव्याहृतप्रवर्तनायाः प्रतियोगिताकत्वसम्बन्धेन नञर्थाभावेSन्वयः, प्रवर्तनाप्रतियोकोSभावः। प्रवर्तनान्वितनञः प्रवर्तनाविरोधिनिवर्तनायां लक्षणा, प्रवर्तना तात्पर्यग्राहिका।

अथवा नञ एव विरोधाश्रये लक्षणा। प्रवर्तनायाः विरोधवदेकदेशविरोधे अन्वयः।

मह्यं तु प्रथमः कल्पः रोचते।  
तथैव घटो नास्ति इत्यत्र ध्येयम्? घटनिरूपितसत्त्वाभावः शाब्दबोधः इति लिखितम्। नञ अभावोर्थः। कस्यभाव इति आकाङ्क्षयाम् अस्त्यर्थसत्त्वम् अन्वेति। सत्त्वाभावः। किन्निरूपितसत्त्वाभाव इत्याकाङ्क्षायां घटो निरूपितत्वसंबन्धेन अन्वेति। तथैव सर्वत्रापि।

सम्यग् अवगतम्?

पुनश्च धन्यवादाः।  
नमामि ।  
ऋषिः।  
\_/\\\_

