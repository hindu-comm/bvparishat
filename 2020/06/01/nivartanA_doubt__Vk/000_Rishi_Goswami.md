+++
title = "000 Rishi Goswami"

+++
[[Rishi Goswami	2020-06-01, 06:47:00 [Source](https://groups.google.com/g/bvparishat/c/Vkxt-WaUARs)]]



हरये नमः

नमामि गुरुभ्यः

अर्थसंग्रहस्य अर्थालोकटीकातः अर्थंं लिखामि। पृ

प्रवृत्तिः = प्रयोज्यव्यापारः।  
प्रवर्तना = प्रवृत्त्यनुकूलव्यापारः। अनुकूलत्वं जनकत्वम्, इदं मदिष्टसाधनम् इति लिङादिज्ञानजनकत्वम्। तदेव (लिङादिज्ञानजनकत्वम् एव) प्रवर्तनायाः प्रवर्तकत्वम्।

  
निवर्तना = निवृत्त्यनुकूलव्यापारः।  
निवृत्तिः = प्रवृत्तिप्रागभावरूपा (प्रयोज्यव्यापाराभावः)।  
प्रवृत्तिप्रागभावस्य अजन्यत्त्वात् अनुकूलत्वं न जनकत्वम्। किन्तु प्रवृत्तिसामग्रीविघटकत्वम्।

प्रवृत्तिसामग्री च इष्टसाधनताज्ञानादिः।  
(अर्थात् प्रवृत्तिसामग्रीध्वंसजनकत्वम् एवानुकूलत्वम्?)

निवर्तनाया निवर्तकत्वं च प्रवृत्तिसामग्रीध्वंसजनकत्वम्। (ध्वंसजनकत्वं च लिङादिज्ञानवत् करणत्वेनान्वेति। किन्तु निवर्तना किम्? प्रयोज्यव्यापाराभावानुकूलव्यापारः किम्?)

अन्यथा तु प्रवृत्तिसामग्रीध्वंस एव प्रयोज्यव्यापाराभावः स्यात्। तन्नोचितम्। अनुकूलत्वंं यदि जनकत्वं न किं तर्हि अनुकूलत्वम्?  
\_\_\_\_

अस्तु वा अनुकूलत्वं जनकत्वमेव, मम मतौ अत्र अनिष्टसाधनतादिज्ञानं प्रवृत्तिंं रोधयति। अतो नात्र प्रवृत्तिप्रागभावकल्पना, मूले "अनर्थक्रियानिवृत्तिजनकत्व" इति उक्तत्वात्। यथा मणिः अग्निज्वलने बाधककारणं तथैव निवर्तना अनिष्टसाधनतादिज्ञानजनकत्वेन प्रवृत्तौ बाधककारणम्। अतः प्रवृत्तिबाधंं जनयति एव। यथा मण्यभावे अग्निः स्यादेव तथैव अत्रापि रोधकवाक्याभावे प्रवृत्तिः स्यादेव, किन्तु शब्देन वक्तुंं शक्नोमि। मम मतौ प्रवृत्तिप्रागभावो नास्ति अन्यथा अग्निस्थलेपि अग्निप्रागभावः स्यात् मणिः च तत्प्रागभावकारणमपि न स्यादिति।।

\_/\\\_

