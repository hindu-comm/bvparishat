+++
title = "017 विश्वासो वासुकेयः"

+++
[[विश्वासो वासुकेयः	2020-06-23, 16:49:00 [Source](https://groups.google.com/g/bvparishat/c/pwMgLk7xjzA)]]



  
श्रमवारणाय लेखोऽधो लिप्तः -  
  
  

कोवित् कोविदश्च

(यात्रावर्णना)

कोराड सुब्रह्मण्यः

यद्यपि नास्ति मे तीर्थयात्रासु अभिरुचिः अतीव – देहो देवालयः प्रोक्तो देवो जीवस्सनातनः । कौटुम्बिकैस्सह तदा तदा गमनं तु गार्हस्थ्ये अनिवार्यं किल !

’ गृहीत इव केशेषु मृत्युना धर्ममाचरेत् ’ इति हि आर्योक्तिः ।

सेवानिवृत्तत्वात् आधिव्याधिपीडाभावात् पुष्कलधनवत्त्वात् विशिष्टकार्यान्तरामग्नत्वात्

विशिष्य दैवविहितत्वाच्च स्वजनचोदितः सद्वितीयः चरमवयस्कः मोक्षार्थी अयं जनः भाग्यनगरात्(Hyderabad) फाल्गुनबहुलतृतीयायाम् (12/3/2020) काशीगयादिपुण्यक्षेत्रदर्शनाय देहलीनगरं (Delhi) प्रतस्थे \| चैत्रशुद्धैकादश्यां (4/4/2020) प्रतिनिवर्तनं भवितव्यम् आसीत् ।

उभयतः आरक्षितविमानासनौ निरस्तसमस्तसंशयौ यथासुखमभूताम् ।

संप्राप्य देहलीं गुरुग्रामस्थ (Gurugav) - तनयागृहमगच्छाव । सा च तत्र भर्त्रा पुत्राभ्यां च सह अन्यतमस्य सैनिकस्य पञ्चकोष्ठात्मिके गृहे प्रतिमासिकेन धनदानेन वसति ।

सप्तदिनानि यापयित्वा फाल्गुनबहुलद्वदश्यां (20/3/2020) प्रस्थाय क्रमेण वाराणसीं गयां नैमिशारण्यम् अयोध्यां च गमिष्याम इति प्रणाळिकां व्यरचयाम । यातायातविमानारक्षणमपि सज्जीकृतम् ।

अत्राभ्यन्तरे’शनिपात इव प्रळयकालसंक्षोभ इव श्रुता सार्वजनीना प्रधानमन्त्रिणः आज्ञा ’ कोविद्रोगाद्रक्षणाय आत्मगृहनिर्बन्धः सर्वैरपि अवश्यं विधेयः ’ इति ।

अयं च रोगः सार्थकः – कः वेत्ति इति कोवित् / कोविद् (क्विप् प्रत्ययान्तः) – सः किंरूपः – कथं वा व्याप्नोति – तस्यौषधं किम् – इत्यादयः प्रश्नाः समाधातुं न

शक्यन्ते स्म । स्पष्टं तु ज्ञायते यत् सः रोगः सांक्रामिकः – प्रायेण प्रतिश्याय-कास-ज्वर-सन्निपाते संक्रामति जनम् – अवश्यं संहरिष्यति इति च ।

ये के च बलवन्तः ते च न म्रियेरन् – ’ बलाधिष्ठानमारोग्यम् ’ इति वैद्यकोक्तेः।

वृद्धाः बालाः व्याधिग्रस्ताश्च ( एकशेषेण स्त्रियो’पि ) सुकुमारत्वात् अस्य रोगस्य सुलक्ष्याः भवेयुरिति सार्वजनीनमेव ।

पञ्चवर्षेषु प्रतिश्यायः(common cold) , सप्तविंशतिवर्षेषु कासः (cough) न कदापि ज्वरः यस्य सः किं बिभेति वा कोविदादिभ्यः ?

पुनःपुनः हस्तद्वयप्रक्षाळनम् अवश्यं कार्यम् , जनैः परस्परस्पर्शनं सामूहिकरूपेण संघटनम् नैव कार्यम् इत्यादिनियमाः - नित्याग्निहोत्रिणां श्रोत्रियाणां च कृते ये धर्मशास्त्रेषु विहिताः ते सर्वे’पि - महावैद्यकैः सोसूच्यन्ते स्म ।

पादप्रक्षाळनं गण्डूषं (gurgling water) च प्रायः एतैः परदेशनियमनिष्ठागरिष्ठैः नासूच्यत ।

कुत्रास्य सांक्रामिकस्य जन्मेति प्रश्ने बहवः मन्यन्ते यत् चीनदेश एवास्य उद्भवभूमिरिति । तत्रैव वुहान् नगरे कस्याश्चित् सामूहिकशत्रुसंहारकसूक्ष्म- क्रिमिपरिशोधकशालायाः प्रमादवशात् बहिर्निर्गतः जीवी एव सांक्रामिकरोगस्यास्य कारक इति ।

स्वीयगृहनिर्बन्धश्च (अरण्यवासः) पालकैः पुनःपुनः आवर्तितः - पञ्चपञ्चाशत् दिनानि यावत् (3/5/2020) व्यतीतानि , यथाकथञ्चित् यापयामास ।

गतजीवितकाले न क्वापि दशदिनाधिकं कालं गृहाद्बहिः अन्यत्र अवात्सम् ।

प्रतिदिनं नित्यकर्माणि अनुष्ठाय ज्येष्ठदौहित्राय जामात्रे च सन्ध्यावन्दन-पुरुषसूक्त-

श्रीसूक्तानि अध्यापयामि स्म ।

दूरवाण्या च केषाञ्चन सन्देहनिवृत्तिरपि तदा तदा कालयापनाय सहकारिणी अभवत्।

दौहित्रद्वयस्य अमृतोपमानानि बालवचनान्यपि अमितामोदं जनयन्ति स्म ।

तयोः अवरः चतुर्वर्षीयः प्रद्युम्नशर्मा (LKG) मां शिक्षयति शिक्षाम् –

भवान् स्पष्टं उच्चारयतु ’ princess ‘ इति।

अहमवदम् – ’ पिन्छेस् ’ इति । द्विवारम् – त्रिवारम् -- स रोरवीति स्म रूक्षेक्षणेन मां तर्जयन्निव – तद्दुष्टम् ! – वदतु ’ prin ... cess ‘ इति ।

मया उक्तम् – पिन् .. छेस् । ’ शेषं कोपेन पूरयेत् ’ इति स जानाति । अवदच्च – यतो हि भवता princess ‘ इति शब्दः सुष्ठु नोच्चारितः अतः त्वाम् भाग्यनगरं (Hyderabad) नैव नेष्यामि ।

अपरञ्च – ’ यदि भवान् मया सह पाठशालाम् (UKG) आगन्तुम् ईष्टे तर्हि भवता भवतः श्वेतशिरोजानि रागरञ्जितानि करणीयानि । अहं तव शिरोजानि यावद् रागेण रञ्जयामि तावद् भवान् निमीलितनेत्रो भव , यतो हि स रागः (लेपनम्) विषतुल्यः – अवग्तम् वा ? ’

गच्छति काले प्रतिदिनं कदा वा अयम् अरण्यवासः समाप्तिमेष्यति – कदा वा गृहान् गत्वा यथासुखं कालं यापयेयम् – इत्यादिरूपेण चिन्ता मां बाधते स्म – पत्नी च दिने दिने निरुत्साहा निर्विण्णा च बभूव । चिन्तयतु कञ्चन उपायम् – इति चोवाच माम् ।

समागता च सा तिथिः – वैशाखशुक्लदशम्युत्तरं (after 3/5/2020) यद्यपि निर्बन्धः प्रचलिष्यति – किन्तु ये ये जनाः स्वगृहाद्दूरे निर्बद्धाः ते ते सर्वे स्वस्वराष्ट्रपालकेभ्यः अभौतिकानुमतिं (electronic pass ) संप्राप्य स्वगृहान् गच्छेयुरित ।

न तावत् विमानयानस्य न वा आयसयानस्य (train) अनुमतिः समीपभविष्यति भविष्यति इति च उद्घोषितम् । किंकर्तव्यतामूढः समभवम् ।

यथाकथञ्चित् दिल्लीवासिनं कञ्चन चतुश्चक्रीचोदकं (car driver) समाहूय अभौतिकानुमतिं प्राप्य वैशाखशुक्लत्रयोदश्यां (5/5/2020) प्रातः
सार्धषड्वादने (6-30 AM) – भोजन – खाद्य – फल – पानीय – जलादिकं वाहने (Innova car) निक्षिप्य समारब्धं महाप्रयाणम्।

हर्याना – उत्तरप्रदेश - राजस्थान – मध्यप्रदेश – राष्ट्राणि अतिक्रम्य

अपरदिने (6/5/2020) मध्याह्ने सार्धैकवादने (1-30 PM) तेलंगानायां
स्वगृहान् समागच्छाव ।

मार्गमध्ये सागरनगरे (मध्यप्रदेशः) चोदकेन यत्किञ्चित्खादितम् । नागपुरस्य (red zone) परिसरे (2AM, 6/5/2020) चोदकस्य विश्रान्तिः चतुर्घण्टापरिमितिः आवयोश्च

जागरणम् आसीत् ।

तेलंगानां प्रविशतोः तदीयाधिकारिभिः हस्तोपरि मुद्रा संलग्ना – येन चतुर्दशदिनपर्यन्तं स्वीयगृहनिर्बन्धे वर्तितव्यम् भवेत् ।
अविच्छिन्नोपवेशनेन (29 hours) मम नैवासीत् काचन पीडा । पत्न्यास्तु अजायत श्वयथुः (swelling) तात्कलिकः पादयोः। आहत्य द्वात्रिंशत्घण्टापरिमितमासीत् एतन्महायानम् ।

1636 km परिमितं दूरं पञ्चपञ्चाशत्सहस्ररूप्यकाणि (Rs 55,000/) व्ययीकृत्य प्राप्तं स्वगृहम्।

यत्किञ्चिन्न्यूनाधिकं सार्धलक्षाधिकं ( roughly Rs 1,50,000/)धननष्टं च अनुभूतम् \| द्वन्द्वसहनम् – शीतोष्ण – लाभनष्ट – सुखदुःखादीनां द्वन्द्वानां सहनमेव तप इति योगानुशासनम् ।

यातायातयातनाश्च साकल्येन अनिर्वर्णनीयाः खलु । जनेन तु सदा सन्तुष्टेन भाव्यम् इति नीतिः।

  

इति शम्

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

  
  
  
  
  
On Saturday, June 13, 2020 at 5:17:47 PM UTC+5:30, korada wrote:

> 
> > नमो विद्वद्भ्यः >
> 
> >   
> > 
> > 











> 
> > > 
> > > > > To unsubscribe from this group and stop receiving emails from it, > > > send an email to bvpar...@googlegroups.com. > > > > 
> > 

> 
> > > 
> > > > >   
> > > To view this discussion on the web visit > > > [https://groups.google.com/d/msgid/bvparishat/2b4e54e6-5566-435d-a06b-8940219a5e6fo%40googlegroups.com](https://groups.google.com/d/msgid/bvparishat/2b4e54e6-5566-435d-a06b-8940219a5e6fo%40googlegroups.com?utm_medium=email&utm_source=footer).  
> > > > 
> > 

> 
> > >   
> >   
> > --  
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > Dr. K.S.Kannan D.Litt. > > > > 
> > > > 
> > > > Sant Rajinder Singh Ji Maharaj Chair Professor, IIT-Madras.  
> > > > Senior Fellow, ICSSR, New Delhi.  
> > > > Academic Director, Swadeshi Indology. > > > > Member, Academic Council, Veda Vijnana Shodha Samsthana.  
> > > > Nominated Member, IIAS, Shimla. > > > > Former Professor, CAHC, Jain University, Bangalore. > > > > Former Director, Karnataka Samskrit University, Bangalore.  
> > > > Former Head, Dept. of Sanskrit, The National Colleges, Bangalore.  
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > 
> > > > --  
> > You received this message because you are subscribed to the Google > > Groups "भारतीयविद्वत्परिषत्" group.  
> > 

> 
> > > To unsubscribe from this group and stop receiving emails from it, > > send an email to bvpar...@googlegroups.com. >
> 



