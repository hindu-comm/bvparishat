+++
title = "000 Manjunath bhat"

+++
[[Manjunath bhat	2018-08-28, 17:38:33 [Source](https://groups.google.com/g/bvparishat/c/54pQYcmQtbY)]]



बुधजनविधेयोहं पुण्यपत्तने शास्त्रसंशोधनकर्मणि रतोस्मि। तत्रेदानीं सिद्धिचन्द्रोपाध्यायकृतामरकोशटीका मत्संशोधनस्य विषयो वर्तते। तस्मिन्ग्रन्थे च-

स्वर्गेषुपशुवाग्वज्रदिङ्नेत्रघृणिभूजले।

लक्ष्यदृष्ट्या स्त्रियां पुंसि गौर्लिङ्गं चिह्नशेफयोः।। अस्मिन् गौशब्दस्य बहवोर्था निर्दिष्टाः। तत्र लक्ष्यदृष्ट्या प्रयोगदर्शनेन गौशब्दः स्यादिति व्याख्यानावसरे ग्रन्थकृता उदाहरणानि प्रदर्शितानि। यथा-

गोः श्राचः किमयं गवाश्रयगताः किं सुभ्रु गामीक्ष्यसे

गोमध्ये चरणेन किं लिखसि गां गोस्त्रीति भेदे हि गतम्।

गावो यान्ति गृहेषु वासरमणेर्गावश्च दूरं गताः

गावस्त्वद्विरहे ममासुहरणा एरेहि गावो गृहम्।।

अत्र स्पष्टता नास्तीति सविनयं प्रार्थये यत्कृपया श्लोकस्यास्य सन्दर्भं सूचयन्त्विति।

