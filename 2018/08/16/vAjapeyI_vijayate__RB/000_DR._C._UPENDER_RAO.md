+++
title = "000 DR. C. UPENDER RAO"

+++
[[DR. C. UPENDER RAO	2018-08-16, 23:29:24 [Source](https://groups.google.com/g/bvparishat/c/RBkSez-BtVk)]]



सुहृदः,

दुःखपूर्णदिवसेऽस्मिन् महात्मनः वाजपेयी-महोदयस्य स्मरणं कुर्मः।

  

  

  

वाजपेयी विजयते

  

लेखकः  फ्रोफ़ेसर चौडूरि उपेन्द्र रावः, जे. एन्. यु.

  

बभूवुर्भारते श्लाघ्ये बहवस्त्यागभूषणाः ।

कटिबद्धास्सदा देशरक्षाय सततोद्यताः ॥

  

मध्यप्रदेशे विदिते ग्वालियर्नगरे वरे ।

अजातशतृणानेन प्राप्तं जन्म सुखावहम्॥

  

बाल्यादेव यशस्तस्य परिव्याप्तं समन्ततः।

बुध्या विशुद्धया विद्यासम्पत्या समवर्धत॥

  

पठने लेखने चैव भाषणे क्रीडने युवा ।

व्यायामे धावने युद्धे जनसंघटने पुनः ॥

  

  

सर्वेष्वपि मनुष्येष्वग्रणीरटलः पुमान् ।

बभूव देशभक्त्यां सस्सर्वाधिकगुणोज्वलः॥

  

यद्यप्यासन्ननेकानि कौशलान्यस्य धीमतः ।

भाषणेऽनर्गले श्लाघ्ये प्रतिभाऽसीत्समादृता ॥

  

वाचस्पतिसमस्यास्य नेतुस्सम्मोहभाषणं ।

शृत्वा मोदप्रपूर्णास्ते जनास्सर्वे समुत्सुकाः ॥

  

लक्षाधिकैस्सभास्वस्य कृता जययजयध्वनिः ।

ननर्तुर्मोदमग्नास्ते ननन्दुस्सर्वमानवाः ॥

  

युवाऽयं देशभक्तोऽस्मद्दुःखानि पृथुलान्यपि ।

नाशयित्वा स्थिरं सौख्यमानेष्यति सुनिश्चितम् ॥

  

भारतस्यामितां कीर्तिं द्विगुणीकृत्य शाश्वतीं ।

प्रतिष्ठामस्य राष्ट्रस्य लोकेषु प्रापयिष्यति ॥

  

अन्यैरेतादृशैर्भावैरित्थं लोकाश्शुभाशयैः ।

चिन्तयामासुरनिशं वाजपेयीसमर्थकाः ॥

नानापदेषु स्थित्वाऽयं नेता प्रादर्शयद्वरं ।

सामर्थ्यमद्भुतं श्रेष्ठं जनमोक्षप्रदायकम् ॥

  

पश्चान्नेताऽयमत्यल्पे स्थितोऽपि विमलाकृतिः ।

वयसि प्रतिभाशक्त्या लेभे सर्वोन्नतं पदम् ॥

  

प्रधानामात्यरूपेण कृतैः कार्यैः समुज्वलैः ।

प्रजास्तस्य सदा चकृर्जय-जीवध्वनिं मुदा ॥

  

दलेन भारतीयेन जनहर्षप्रदायिना ।

विजिते भारते मोदी नरेन्द्रोऽयं प्रवर्धते ॥

  

यदि न स्याद्वजपेयी दलं स्यादधुना कथं ।

नुते हि महतां राष्ट्रे लोकशोक-विनाशके ॥

  

कीर्त्या विशुद्धया शुभ्रज्योत्स्नाधवलया श्रिया ।

वर्धतां राष्ट्रभक्तोऽसौ सम्मोदेन निरन्तरम् ॥

  

भ्राजतां भव्यनेताऽसौ मोदतां जनरञ्जकः

स्वास्थ्येन महता शक्या कीर्त्या राराजतां भुवि ॥

          इति शम्

This poem was written in 2015.

  

Regards,

  

**PROF. C. UPENDER RAO**

**  
**

ROFESSOR OF SANSKRIT AND PALI,  

SPECIAL CENTRE FOR SANSKRIT STUDIES,  
JAWAHARLAL NEHRU UNIVERSITY,  
NEW DELHI 110067, INDIA

  

  

**Former :**

**VISITING PROFESSOR**OF SANSKRIT AND  

BUDDHIST STUDIES ON**ICCRCHAIR**  

CAMBODIA and former**CHAIRPERSON**OF SPECIAL CENTER FOR SANSKRIT STUDIES, JNU,member of executive, court and academic councils of JNU

