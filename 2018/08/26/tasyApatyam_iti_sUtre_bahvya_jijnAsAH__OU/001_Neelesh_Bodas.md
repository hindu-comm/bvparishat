+++
title = "001 Neelesh Bodas"

+++
[[Neelesh Bodas	2018-08-27, 05:01:33 [Source](https://groups.google.com/g/bvparishat/c/OU_vBmSsw7o)]]



नमांसि,  

  

2018-08-26 7:25 GMT-07:00 Rishi Goswami \<[gris...@gmail.com]()\>:  

>         ।।श्रीहरिः।।  
>   
> सुज्ञेभ्यो नमः।  
>   
>     तस्यापत्यम् इति सूत्रे बह्व्य: जिज्ञासाः।  
>   
> "आदिवृद्धिरान्त्योपधावृद्धी बाधते।"  
> अस्य बालमनोरमा स्पष्टीक्रियाताम्। "उपगु+अण्" इति स्थितौ  
> "ओर्गुणः" इति परत्वात् बाधायित्वा "अचो" इति अन्त्यवृद्धिः क्रियते,
> अन्त्यवृद्धिं च परत्वात् बाधायित्वा आदिवृद्धे: प्रसक्तौ "औपगो+अण्" > इति। इदम् उचितम् अवगतं मया?  
>   

  

न तथा । आदिवृद्धिः अन्त्यवृद्धिं"परत्वात्"तदा एव बाधितुम् शक्नोति यदा द्वयोर्मध्ये "विप्रतिषेधः" दृश्यते । अत्र द्वयोः अपि सूत्रयोः कार्यस्य स्थानम् भिन्नम् । (तद्धितेष्वचामादेः = आदिस्वरः, अचो ञ्णिति = अन्त्यस्वरः) । अतः अत्र द्वयोर्मध्ये विप्रतिषेधः नैव भवति ।"उपगु + अण्" इत्यत्र आदिवृद्ध्या आदिस्थस्य उकारस्य औकारः, अन्त्यवृद्ध्या अन्तिम-उकारस्य औकारः - द्वावपि भवितुम् अर्हतः एव !

  



> अत्र बालमनोरमा= उपगोरणि आदिवृद्धिः। ओर्गुणः। अवादेशः। अत्र प्रकृत्यैव > उपगोर्लाभादपत्यमेव प्रत्ययार्थ इति स्थितिः। ननु उपगु अ इति स्थिते > ओर्गुणात्परत्वात् "अचो ञ्णिती"ति वृद्धिः स्यात्, (ज्ञातम्) ओर्गुणस्य > "पशव्य" इत्यादौ चरितार्थत्वात् (अनेन किम्?)। कृते च गुणे अवादेशे सति > "अत उपधायाः इति बृद्धिर्दुर्निवारा।(ज्ञातम्)  

  

  

ओर्गुणः इत्यस्य प्रसक्तिः = पशु + यत् = पशव्य ।

अचो ञ्णिति इत्यस्य प्रसक्तिः = ण्वुलादिषु परेषु

उभयोः युगपत्प्राप्तिः (= विप्रतिषेधः) = उपगु + अण् इत्यत्र ।

अतः विप्रतिषेधेन ओर्गुणः इत्यस्य बाधकरूपेण अचो ञ्णिति इति वृद्धिरेव स्यात् । अतः उपगु + अण् अत्र ओर्गुणः इति नैव प्रसज्येत - इति संशयः ।

  

>   
> "औपगव्+अ" इत्यत्र तु "अत उपधायाः" इति वृद्धिः स्यादेव।  
> अत्र बालमनोरमा = कृते च गुणे अवादेशे सति "अत उपधायाः" इति > वृद्धिर्दुर्निवारा। (भवतु) त्वष्टुरपत्यं त्वाष्ट्रः, मघवतोऽपत्यं माघवत > इत्यादौ गुणाऽप्रसक्त्या अन्त्योपधावृद्ध्योर्निर्बाधत्वाच्च।(नावगतम्। > किम् अनेन? अत्र अन्त्यवृद्धिः कथं निर्बाधा? आदिवृद्धिः परत्वात् बाधते > अतः त्वाष्ट्र इत्यस्मिन् अन्त्यवृद्धिः न कृता। उकारस्य अभाव गुणस्य > अप्रसक्तिस्तु सुगम्या। तेन उपधावृद्धिरपि न स्यात्, किन्तु कथं सापि > निर्बाधा? गुणस्याप्रसक्ते: उपधाया अपि अप्रसक्तिः खलु।)  

  

यद्यपि ओर्गुणः इत्यनेन कथञ्चित् अन्त्यवृद्धिः / उपधावृद्धिः बाध्येत, तथापि त्वष्टृ + अण् --> त्वाष्ट्र, मघवत् + अण् --> माघवत इत्यत्र तु ओर्गुणः अपि न प्रसज्यते; तर्हि"अत उपधायाः"इति उपधावृद्धिः किमर्थम् न क्रियते - इति प्रश्नः । (स्मर्तव्यम् - उपधावृद्धिः आदिवृद्ध्या नैव बाधितुम् अर्हति इति विधानम् प्रारम्भे एव कृतम् अस्ति, तस्मिन्नेव सन्दर्भे एते सर्वे प्रश्नाः जायन्ते । )

  

>   
> अयं किणस्योपरि अन्यतमोपघातः।  
> पुनश्च बालमनोरमा = नच परत्वादादिवृद्धौ अन्त्योपधावृद्धी बाध्येते इति > वाच्यं, (पूर्वं तु परत्वाद् इत्येव भणितम्) विप्रतिषेधे हि परस्य > पूर्वबाधकता। नचेह विप्रतिषेधोऽस्ति, देशभेदेनोभयसंभवात्। (नावगतम्। > तुल्यबलविरोधेSपि कथं न विप्रतिषेधः? "देशभेदेन" इत्यस्य अर्थः > स्पष्टीक्रियताम्।)  
>   

  

आदिवृद्धिः तु "प्रथमवर्णस्य विषये" कार्यम् विदधाति । अन्त्यवृद्धिः / उपधावृद्धिः "अन्तिमवर्णस्य उपधावर्णस्य च विषये" कार्यम् विदधाति । उभययोः कार्ययोः स्थानिनौ भिन्नौ, कथम् विप्रतिषेधस्य चिन्तनम् ? अत्र स्थानिनौ भिद्यते (= देशभेदः), अतः अत्र विप्रतिषेधः नैव मन्तव्यः । तर्हि कौमुदीकारः एतादृशं किमर्थं वदति ? - इति मूलः संशयः ।  

  

*आदिवृद्धि-अन्त्योपधावृद्धिषु चविप्रतिषेधेन अपवादत्वेन वाबाध्यबाधकभावः नास्ति । परन्तु तथापि आदिवृद्धेः उपस्थितौ अन्तोपधावृद्धिः न विधीयते । एतत् स्पष्टीकर्तुमेव कौमुद्याम् "आदिवृद्धिरन्त्योपधावृद्धी बाधते" इति वाक्यम् उक्तमस्ति -इति अस्य सर्वस्य आशयः ।*



> अनन्तरम् यत् पुषकरासादीनां वर्णनं श्लोकवार्तिकपर्यन्तं सर्वं ज्ञातं, > श्लोकवार्तिके च उत्सर्गस्य अर्थः किम्?  
>   



"तस्येदम्" इति उत्सर्गः, तस्यापत्यम् इति अपवादः ।

तस्येदम् इत्यत्रैव "इदम्" इत्यनेन "अपत्यम्" इति किमर्थम् न स्वीक्रियते ? इति प्रश्नं संस्थाप्य तस्य समाधानम् अग्रे कृतम् अस्ति ।  



> \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  
>   
>   
> श्लोकवार्तिके प्रथमचरणं स्फुटम् । तस्येदम् इति अपत्यार्थे सत्यपि > पृथक्करणं छत्वबाधनार्थम्। किन्तु छत्त्वविधिस् तु शैषिक:, अपत्यत्वं तु > तद्भिन्नम्, तत् कथं तस्यापत्यम् इति बाधितः छप्रत्ययः? एतां आकाङ्क्षां > बालमनोरमा समाधत्ते।  
>   
> अत्र बालमनोरमा = "अत्र समाधत्ते--बाधनार्थं कृतं भवेदिति। > "तस्येद"मित्यणं बाधित्वा "वृद्धाच्छः इति छोऽपत्ये प्राप्तः, > तद्वाधनार्थं "तस्यापत्य"मिति पृथक्सूत्रं कृतमित्यर्थः। ननु > "वृद्धाच्छः" इति सूत्रं शेषाधिकारस्थम्, अपत्यादिचतुथ्र्यन्तेभ्योऽन्यः > शेषः, तथाच अपत्यार्थस्य शेषाधिकारस्थत्वाऽभावात्, तस्मात्तत्र > छप्रत्ययस्याऽप्रसक्तेस्तद्बाधनार्थत्वं "तस्यापत्य"मित्यस्य कथमित्यत > आह--उत्सर्गः शेष एवासाविति।" (अवगतं सर्वम्)  
>   
> "उत्सृज्यते अदन्त-बाह्वादिप्रकृतिभ्यो इत्युत्सर्गः। कर्मणि घञ्। > अदन्त-बाह्वादिभिन्नप्रकृतिसंबद्धोऽपत्यार्थोऽसौ शेषो भवत्येवेत्यर्थः।"
> (????)  
>   

  

उत्सर्गशब्दस्य व्युत्पत्तिः निर्दिश्यते । उत्सृज्यते सः = उत् + सृज् + घञ्--> उत्सर्ग ।  

"अत इञ्", "बाह्वादिभ्यश्च" एतादृशान् अपवादान् विहाय अन्येषाम् विषयेः उक्तः "तस्यापत्यम्" इति अर्थः "तस्येदम्" इत्यनेन निर्दिश्यते एव । अतः पृथग्सूत्रविधानम् किमर्थम् - इति प्रश्नः ।

  



> \_\_\_\_\_\_  
>   
> अत्र "तस्यापत्यमतइञ्" इत्येकसूत्रम् भवेद् इति प्रश्ने -  
>   
> बालमनोरमा = "आक्षेप्तुर्हि"तस्याप्तयमत इ"ञित्येकसूत्रमभिमतम्। > विनियुक्तादन्यः शेषः। अदन्त-बाह्वादिप्रकृतिसंयुक्ताऽपत्यार्थ एव > विनियुक्तो नतु तद्भिन्नप्रकृतिसंयुक्तापत्यार्थोऽपि। ततस्च तस्य > शेषत्वात्तस्मिन्नपत्ये छस्य प्रसक्तत्वात्तद्बाधनार्थं "तस्यापत्य"मिति > पृथक्सूत्रम्। सति चास्मिन् पृथक्सूत्रे > प्रकृतिसामान्यसंयुक्तापत्यार्थस्योपयुक्तत्वादशेषत्वाच्छस्य न > प्राप्तिरित्यप्राप्तिसंपादनद्वारा छबाधकत्वं "तस्यापत्य"मिति > पृथक्सूत्रस्य सिद्धम्। अयमप्राप्तबाध इत्युच्यते।" (नावगतम्)  
>   

  

  

"तस्येदम्" इत्यस्य सूत्रस्य अपवादेषु एव "तस्यापत्यम् अत इञ्" इति सूत्रम् क्रियते चेत् किंस्यात् ? अदन्तानां बाह्वादीनां च विषये अपत्यार्थे इञ्-प्रत्ययः भवेत्, अन्येषां च विषये "तस्येदम्" इत्यनेनैव सूत्रेण अपत्यार्थस्य अपि विधानम् स्यात्, येन औत्सर्गिकः अण् / शैषिकः छ-प्रत्ययः भवेत् । परन्तु तत् तथा न इष्यते, अतः "तस्यापत्यम्" इति भिन्नम् सूत्रम् कृतम् ।

  

एतादृशं पृथक् सूत्रम् शेषाधिकारात् बहिः क्रियते चेत् अस्मिन् अर्थे
छ-प्रत्ययस्य नैव प्राप्तिः भवति । इत्युक्ते, प्राप्तेः पूर्वम् एव तस्य बाधः भवति । अयमेव "अप्राप्तबाधः" नाम्ना ज्ञायते । उत्तरसूत्रस्य विधानात् पूर्वमेव पूर्वसूत्रेण बाधनम् = अप्राप्तबाधनम् ।

  

  



> \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  
>   
> वृद्धानि अस्य प्रयोजनम् इति व्याचष्टे।  
>   
> बालमनोरमा = "नन्वेवमपि उपगोरपत्यमित्यत्र उपगोरवृद्धत्वाच्छस्य नैव > प्रसक्तिरिति किं पृथक्सूत्रेणेत्यत आह--वृद्धान्यस्य प्रयोजनमिति।" > (भवतु)।  
>   
> "भानोरपत्यं भानव इत्यादौ यानि भान्वादिप्रातिपदिकानि वृद्धानि, यानि > उपग्वादिप्रातिपदिकानि नामधेयत्वाद्वृद्धानि, तेभ्यश्छप्रत्ययबाधनार्थं > "तस्यापत्य"मिति पृथक्सूत्रमित्यर्थः।" (साधु)  
>   
> "ननु 'तस्येद'मित्यणि इदन्त्वेन बोधः, 'तस्यापत्य'मित्यणि त्वपत्यत्वेन > बोध इति शाब्दबोधे वैलक्षण्यसत्त्वात् 'तस्येदमित्यपत्येऽपि' इत्याक्षेप > एवाऽयमनुपपन्न इति चेन्न, एतद्वार्तिकभाष्यप्रामाण्येन > 'तस्येद'मितीदंशब्देन अपत्यस्य इदंत्वेन ग्रहणाऽभावविज्ञानात्।(अत्र > उक्तं यत् उभयोः इदंत्वेन अपत्यत्वेन च वैलक्षण्यं। तत् उच्यते यत् --- > 'तस्येदम् इत्यपत्येSपि' इत्याक्षेपः अनुपपन्नो न। अर्थात् तस्येदं > सूत्रेण अपि भाष्यप्रामाण्यात् अपत्यत्वेन ग्रहणं भवितुम् अर्हति। किन्तु > अग्रिमे वाक्ये विरुद्धम् उच्यते --- 'एतद्वार्तिकभाष्यप्रामाण्येन > तस्येदमितीदंशब्देन अपत्यस्य इदंत्वेन \*\*\*ग्रहणाऽभावविज्ञानात्'\*\*\* > इति। ग्रहणाभावः कथम्?)  

  

ग्रहणभावः इत्येव वरम् । ग्रहणाभावः इति तु मुद्रणदोषः ।  
  



>   
> \_\_\_\_\_\_\_\_\_\_\_\_\_\_\_  
>   
> अनन्तरं यदस्ति तत् पश्चात् पृच्छामि। 'देवयज्ञि'प्रसङ्गजिज्ञासाः च > सन्ति। तत् पश्चात् पृच्छामि, अन्यथा विदुषाम् अपि महान्तं क्लेशं > जनयिष्यामि।  
>   
> \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  
>   
> भवदीयः  
> ऋषिः ।।  
> \_/\\\_  

>   
>   
>   
>   
>   
>   
>   
>   
> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+unsubscribe@googlegroups.com]().  
> To post to this group, send email to [bvpar...@googlegroups.com]().  
> For more options, visit <https://groups.google.com/d/optout>.  

  

