+++
title = "008 उज्ज्वल राजपूत"

+++
[[उज्ज्वल राजपूत	2018-08-14, 15:53:23 [Source](https://groups.google.com/g/bvparishat/c/FRVS4SW3PBA)]]



श्री-वेङ्कटेश-महोदय! प्रणम्य निवेदयामि यद् अनल्प-सङ्ख्यका विद्वांसः संस्कृत-भाषाया बहूनि पदान्यननुवाद्यानि (येषाम् अनुवादो न विधातुं शक्यते) भाषान्तरे मन्यन्ते। तेषां पदानां मिथ्यानुवादान् प्रत्याख्यातुं तेजस्रम् अभियुक्तास् तिष्ठन्ति। भवतस् त्वेतानि वचांसि युक्तकल्पान्यपि तेषां विदुषां प्रतिकूलानीव जायन्ते। तत्रापि यद् भवान् supreme इत्येतत् पदं knowledge इत्येतस्य विशेषणत्वेनायूयुजत् तद् अपि नोपपद्यते। कथं हि भवाञ् जानीयात् supreme इत्येतद् ब्राह्मार्थे प्रयुक्तम् अनुवादकर्त्रा। एवं भवान् सन्दिग्धे सत्यप्यसम्बद्धं प्रतिपादयति। नूनं व्यलीक-परिणतयो (-बहुव्रीहिः समासोत्र) भाषानुवादा भवन्तीति।

