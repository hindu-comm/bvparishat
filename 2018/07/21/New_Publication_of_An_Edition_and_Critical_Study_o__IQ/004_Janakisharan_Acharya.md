+++
title = "004 Janakisharan Acharya"

+++
[[Janakisharan Acharya	2018-07-24, 08:53:14 [Source](https://groups.google.com/g/bvparishat/c/IQ3kaW1lJlo)]]



  
  
On Saturday, July 21, 2018 at 9:07:07 PM UTC+5:30, V Subrahmanian wrote:

> 
> > आचार्य, >
> 
> >   
> > 
> > 
> > महान् प्रमोदो यदस्य ग्रन्थस्य परिचयसूचनात् \| ग्रन्थकर्तुः कालः कः > इत्ययंशस्य जिज्ञासा जायते \| >
> 
> > 

  

महोदय,

 धन्यवादवचांसि ब्रूवे भवतां कृते ।  

 भवतां संज्ञार्थं ग्रन्थकर्तुः कालविषये परिचितिविषये च मम **पुस्तकस्थपङ्क्तिमादाय** किञ्चिद् ब्रवीमि -  

  

"अयं कृष्णपण्डितः ब्रह्मानन्दापराभिधानकृष्णानन्दयतेश्शिष्यो दक्षिणदेशीयस्तमिलभाषा-साहित्ये च निष्णातश्चोलदेशवासीति अद्वैतवेदान्तसाहित्येतिहासकोशकारः र.तङ्गस्वामि-शर्ममहोदयः मनुते। मातृकाया द्वयोः प्रकरणयोः आरम्भे अन्ते च “**श्रीमद्‍गुरुब्रह्मानन्दस्वामिने नमः**” इत्यनेन वाक्येन ज्ञायते यदस्य गुरोर्नाम ब्रह्मानन्दः। ग्रन्थस्यान्तेऽपि अयं ग्रन्थकारः स्वगुरुं नमस्कृत्य स्वकृतार्थतां प्रदर्शयति। तत्रायं स्पष्टं सङ्केतयति यदस्य गुरोर्नाम ब्रह्मानन्द इति वर्तते। यथा- “**ब्रह्मानन्दाद्यतीन्द्रादपि विपुलकृपां प्राप्य मुक्तो धरण्याम्**” इति। अस्यैव मातृकायाः स्वोपज्ञप्रभाव्याख्यायाम् अयम् ब्रूते यदस्य गुरुः यतीन्द्रो ब्रह्मानन्दः अन्वर्थनामा वर्तते। ब्रह्मानन्दस्य अपरं नाम कृष्णानन्दयतिः इत्यस्ति।
अस्य ग्रन्थकारस्य वंशविषये साक्षात् प्रमाणं विवरणञ्च नोपलभ्यते तथापि ग्रन्थकारेण प्रणीतासु कृतिषु एतद्विषये ईषन्निर्देशः प्राप्यते। तद्यथा अनेन कृष्णेन विरचितायाः “मुनिभावप्रकाशिका” इति भगवद्गीताव्याख्याया आद्येषु पद्येषु एष सङ्केतयति यत् स भारद्वाजगोत्रीयनृसिंहगुरोः पुत्रः, श्रीरामदेशिकस्य भागिनेयः च। स्वीयमातुलाद् व्याकरणमीमांसावेदान्ताद्यनेकशास्त्राणामध्ययनं चकार।

अस्या मातृकायाः कर्तुः कालविषयेऽपि स्पष्टं विवरणं नोपलभ्यते। मातृकाग्रन्थोऽयं तमिलभाषायां ताण्डवरायस्वामिना विरचितस्य कैवल्यनवनीतस्य संस्कृतीकरणरूपः पद्यबद्धोऽस्तीति केचन मन्वते। मतमेतत् प्रामाणिकमप्यस्ति। अयं ताण्डवरायस्वामी सप्तदश-अष्टादशशतकीयः चोलदेशीयो नन्निलग्रामवासिनारायणसरस्वतीशिष्यः आसीदिति केचन वदन्ति। केचित्तु ताण्डवरायस्वामिनं तिरुवानैक्कावलगोपालशास्त्रिणः प्राप्तविद्यम्, नारायणगुरोः प्राप्तदीक्षम्, परमशिवेन्द्रशिष्यं सदाशिवब्रह्मेन्द्रसतीर्थ्यञ्चेति भणन्ति। ताण्डवरायस्वामिना तमिलभाषया निबद्धं “कैवल्यनवनीतम्” तमिलप्रदेशे अद्वैतीनां मध्ये अतीव प्रसिद्धं वर्तते। अस्य कैवल्यनवनीतस्य कासुचित् भाषासु अनुवादो विद्वद्भिः कृतः। तत्र Dr. Karl Graul (१८१४-१८६४ A.D.) इति नामकेन जर्मनदेशस्थविदुषा कैवल्यनवनीतस्य जर्मनभाषायाम् Bibliotheca Tamulica seu Opera Praecipua Tamuliensium (1854-1865 A.D.) इति शीर्षाङ्किते ग्रन्थसङ्ग्रहे अनुवादः कृतः। मलयालमभाषायामस्यानुवादः Acharya Thunjathe Ezuththachchan नामकेन विदुषा “प्रबोधामृतम्” इति शीर्षाङ्कितग्रन्थे कृतः। कैवल्यनवनीतस्य समग्रोऽपि संस्कृतानुवादः कृष्णपण्डितेन “कैवल्यदीपिका” इति शीर्षकाङ्कितग्रन्थे पद्येषु निबद्धः। संस्कृतानुवादेन साकमनेन कृष्णेन कैवल्यदीपिकायाः उपरि “प्रभा” इत्याख्या स्वोपज्ञव्याख्यापि कृता।

 अतः सर्वथापि तमिलकविताण्डवरायस्वामिनः अर्वाचीनोऽयं कैवल्यदीपिकाकारः कृष्णपण्डितः अष्टादशशतकीयः (१८०० A.D.) इति कल्पयितुं शक्यते। अनेन कल्पनेन ग्रन्थकारस्यास्य समयो विक्रमादित्यवर्षस्याष्टादशशताब्द्या मध्यमभाग इति निर्धारितो भवति। "  

  

इति भावत्कः

  

डॉ. जानकीशरण आचार्यः  



> 
> > 

> 
> > 
> >  ग्रन्थस्थविषयास्तु अतिगम्भीरा इति गम्यते \| >
> 
> > 
> >   
> > 
> > 
> >   
> > 
> > 
> > भवदीयः >
> 
> > 

> 
> > 
> > सुब्रह्मण्यशर्मा   
> > 
> > 

> 
> > 
> > 
> > 
> > 2018-07-21 20:21 GMT+05:30 Janakisharan Acharya > \<janaki...@gmail.com\>:  
> > 
> > 
> > 
> > 

> 
> > 
> > 
> > 
> > > 
> > > > मान्याः विद्ववद्वरेण्याः ! > > > > सनति प्रणामाः । > > > >   
> > > > सहर्षं सूचयामि यत् “**कैवल्यदीपिका**” इति अमुद्रितमातृकाग्रन्थम् > > आदाय मया सम्पादितः “**कैवल्यदीपिका”** > > **(स्वोपज्ञप्रभाव्याख्यासहिता)** इति ग्रन्थः प्रकाशितः । भवतां > > विदुषां पुरतः तस्य ग्रन्थस्य विषयविभागादिकं सादरं प्रस्तौमि ।  
> > > >   
> > > >   
> > > > डॉ. जानकीशरण आचार्य > > > > सहायक-आचार्य (दर्शन) > > > > श्री सोमनाथ संस्कृत विश्वविद्यालय, वेरावल (गुजरात)  
> > > > 
> > 
> > 
> > 
> > 

> 
> > 
> > 
> > 
> > > --  
> > You received this message because you are subscribed to the Google > > Groups "भारतीयविद्वत्परिषत्" group.  
> > 
> > 
> > 
> > 

> 
> > 
> > 
> > 
> > > To unsubscribe from this group and stop receiving emails from it, > > send an email to bvparishat+...@googlegroups.com. >
> 
> > 
> > 
> > 



