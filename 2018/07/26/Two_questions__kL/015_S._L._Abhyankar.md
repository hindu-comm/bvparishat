+++
title = "015 S. L. Abhyankar"

+++
[[S. L. Abhyankar	2018-07-28, 06:58:32 [Source](https://groups.google.com/g/bvparishat/c/kLttL2OY2qo)]]



नमस्ते श्रीमन् नागराज-महोदय !

एकः महत्त्वपूर्णः विचारः प्रस्तुतः भवता \| "caste" इति जातिः \| वर्णास्तु गुणकर्मविभागैः यथा गीतायां "चातुर्वर्ण्यं मया सृष्टं गुणकर्मविभागशः" (4'13)\|

शूद्राणां कर्म परिचर्यात्मकमिति 18'44-तमे \|

परिचर्या इति किम् ? एवं विचारयता मया मम विश्लेषणं प्रस्तुतम् \|

यतःदोषैरेतैर्कुलघ्नानां वर्णसङ्करकारकैः उत्साद्यन्ते जातिधर्माः कुलधर्माश्च शाश्वताः इति वदता अर्जुनेनापि एकस्मिन्नेव वाक्ये जातिधर्मस्य वर्णसङ्करस्यापि उल्लेखः कृतः, प्रायः तस्य मनस्यपि जातिवर्णयोर्विषये संभ्रमः आसीत् वा तस्य मनोऽपि पूर्वग्रहदूषितमासीत् \| सर्वेषां सदोषानां पूर्वग्रहाणां निष्कासनं गीतोपदेशस्य प्रमुखः उद्देशः \|

यतः वर्णविचारः गुणकर्मविभागशः सः व्यक्तिविशिष्टः न तु जातिविशिष्टः \| परिचर्यात्मकं कर्मापि व्यक्तिविशिष्टं न जातिविशिष्टम् यतः तत् "स्वभाव"-जमित्युक्तम् \|

तेनैव शूद्र-शब्दस्य व्युत्पत्तिः परिचर्यानुषङ्गेन साधनीया \| परिचर्यानुषङ्गः शुध्-धातुतः सिध्यतिइति मे मतिः\|

