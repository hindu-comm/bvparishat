+++
title = "000 vasantkumar bhatt"

+++
[[vasantkumar bhatt	2018-03-23, 14:24:49 [Source](https://groups.google.com/g/bvparishat/c/gPBUvYzDc_c)]]



सम्मान्याः श्रीअकलुजकरमहाशयाः,

सप्रश्रयं नमो नमः । भवताम् आशीर्वचोभिरनुगृहीतोस्मि । इदानीन्त्वहम् अभिज्ञानशकुन्तला-नाटकस्य पञ्च रङ्गावृत्तय इति शीर्षकेन सम्पादिते नवीने ग्रन्थे दत्तचित्तोस्मि । सर्वेषां ( काश्मीर-मैथिल-बंगीय-दाक्षिणात्य-देवनागरीत्यादीनाम् ) पाठानां तुलनात्मकमध्ययनं तत्र निरूपयितुकामोस्मि । येन च, कुतः कीदृशः पाठभेदः समारब्धः, कया कयोत्तरवर्तिन्या पाठपरम्परया स स्वीकृतः, परित्यक्तः, नवीकृतो वेत्यादिकं सप्रमाणं स्पष्टीभविष्यति । अनेनानुपक्रमेण पाठविकृतियात्रायाः चित्रमपि सुस्पष्टं भविष्यतीतिमन्ये । अलमतिविस्तरेण ।।

पुनरप्येकवारं भवतां स्नेहसंसिक्तमाशीर्वचनमङ्गीकरोमि ।

वसन्तो भट्टः ।।



  

  

  

Sent from my Samsung Galaxy smartphone.

