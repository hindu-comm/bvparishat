+++
title = "021 V Subrahmanian"

+++
[[V Subrahmanian	2018-03-14, 13:22:45 [Source](https://groups.google.com/g/bvparishat/c/9wFUYo8abFM)]]



Just a clarification. That image of the Kathopanishad 'bhashyam' is not of Shankaracharya. His bhashyam is here:

  

तां योगमिति मन्यन्ते स्थिरामिन्द्रियधारणाम्।  
अप्रमत्तस्तदा भवति योगो हि प्रभवाप्ययौ ॥ ११ ॥

[भाष्यम्](http://advaitasharada.sringeri.net/display/bhashya/Kathaka?page=2&id=Ka_C02_S03_V11_B01&hlBhashya=%E0%A4%AF%E0%A5%8B%E0%A4%97%E0%A4%AE%E0%A4%BF%E0%A4%A4%E0%A4%BF#bhashya-Ka_C02_S03_V11)

  

ताम् ईदृशीं तदवस्थांयोगमितिमन्यन्ते वियोगमेव सन्तम्। सर्वानर्थसंयोगवियोगलक्षणा हीयमवस्था योगिनः। एतस्यां ह्यवस्थायाम् अविद्याध्यारोपणवर्जितस्वरूपप्रतिष्ठ आत्मा स्थिरामिन्द्रियधारणां
स्थिरामचलामिन्द्रियधारणां बाह्यान्तःकरणानां धारणमित्यर्थः। अप्रमत्तः प्रमादवर्जितः समाधानं प्रति नित्यं यत्नवान् तदा तस्मिन्काले, यदैव प्रवृत्तयोगो भवतीति सामर्थ्यादवगम्यते। न हि बुद्ध्यादिचेष्टाभावे प्रमादसम्भवोऽस्ति। तस्मात्प्रागेव बुद्ध्यादिचेष्टोपरमात् अप्रमादो विधीयते। अथवा, यदैव इन्द्रियाणां स्थिरा धारणा, तदानीमेव निरङ्कुशमप्रमत्तत्वमित्यतोऽभिधीयते अप्रमत्तस्तदा भवतीति। कुतः ? योगो हि यस्मात् प्रभवाप्ययौ उपजनापायधर्मक इत्यर्थः। अतः अपायपरिहारायाप्रमादः कर्तव्य इत्यभिप्रायः ॥

  



