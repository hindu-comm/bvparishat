+++
title = "000 Sunil Nakum"

+++
[[Sunil Nakum	2018-03-22, 15:31:08 [Source](https://groups.google.com/g/bvparishat/c/tchFZ56swOM)]]



**विराट गुरुकुल सम्मेलन**  
  
**स्थान** :- महर्षि सांदीपनि राष्ट्रीय वेदविद्या प्रतिष्ठान, उज्जैन  
**तिथि** : वैशाख शु. / त्रयोदशी/ चतुर्दशी, बुद्धपूर्णिमा / कृष्णप्रतिपदा द्वितीया / संवत् 2078 युगाब्द 5120 (28-29-30 अप्रैल 2018)  
  
**सम्मेलन का स्वरूप**  
**  
सहभाग** : गुरुकुलों के आचार्य तथा व्यवस्थापक, संत समाज, शिक्षाविद, कुलपति, संस्थाचालक, सामाजिक कार्यकर्ता  
**28 अप्रैल 2018** :उद्घाटन समारोह  
**29-30 अप्रैल 2018**: विभिन्न गुरुकुलों की प्रस्तुतियाँ भविष्य की कार्ययोजना गुरूकुल शिक्षा पद्धति पर चर्चा  
  
**सम्मेलन का उद्देश**  
  
  भारतीय शिक्षण मंडल शिक्षा के भारतीय प्रारूप को पुनः स्थापित करने का कार्य कर रहा है। इस दृष्टि से गुरुकुल शिक्षा को युगानुकूल रूप में फिर एक बार समाज में प्रचलित करने का विनम्र प्रयास किया जा रहा है\| संगठित प्रयास से गुरुकुल शिक्षा फिर एक बार मुख्यधारा की शिक्षा बन सकती है\| वर्तमान में प्रचलित आधुनिक शिक्षा पद्धति से समाज त्रस्त हुआ है\| गलाकाट प्रतिस्पर्धा और केवल स्मृति पर आधारित शिक्षापद्धति के कारण एक ओर जहाँ छात्रों का सर्वांगीण विकास नहीं हो पा रहा है वहीं दूसरी ओर शिक्षा का व्यापारीकरण भी प्रचंड गति से हो रहा है। इन दोनों बातों से त्रस्त अभिभावक (माता-पिता) समुचित विकल्प खोज रहे हैं। हजारों की संख्या में अभिभावकों ने गृह-विद्यालय (Home-schooling) को अपनाया है। कुछ लोग इसे विद्यालय परिष्कार (De-schooling) भी कहते हैं। अभिभावक बच्चों को विद्यालय से निकालकर घरों में ही पढ़ा रहे हैं । अध्ययन के साथ ही अन्य कलाओं आदि की कक्षाएं भी उपलब्ध कराते हैं ताकि बालकों का सर्वांगीण विकास हो सके। इन अभिभावकों को यदि युगानुकूल गुरुकुलों का विकल्प उपलब्ध करा दिया जाएं तो वे इसे सहर्ष स्वीकार करेंगे।  
  
   गुरुकुल शिक्षा को पुनःप्रतिष्ठित करने की दिशा में प्रथम चरण के रुप में वर्तमान में चल रहे गुरुकुलों का संकलन किया जा रहा है। संचालक एकत्रित आयेंगे तो एक-दूसरे के अनुभवों, कठिनाइयों एवं प्रयोगों से शिक्षा ले सकेंगे। संगठित प्रयास से समाज में भी समुचित मान्यता मिलना संभव हो पायेगा। गुरुकुल शिक्षा शासननिरपेक्ष व समाजपोषित होती है किन्तु वर्तमान व्यवस्था मेे शासन महा-नियंत्रक की भूमिका में रहता है। सभी गुरुकुल संचालकों के संगठित होने से समाज जागरण द्वारा गुरुकुलों की शैक्षिक एवं आर्थिक स्वायत्तता संरक्षित की जा सकेगी।  

