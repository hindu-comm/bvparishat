+++
title = "000 Rishi Goswami"

+++
[[Rishi Goswami	2018-10-31, 15:03:10 [Source](https://groups.google.com/g/bvparishat/c/gcqIHDRD75o)]]



।। श्रीहरिः ।।

।। सुज्ञेभ्यो नमः ।।

हरिगुरुकृपया कृतं प्रयासं गीतरचनायाः। इदं मूलतः स्पैनिशभाषायां निर्मितं नवीनराष्ट्रभक्तिगीतम् अस्ति, यन्मया संस्कृतेSनुवादेन विपरिणतम्।

अस्मिन् कापि त्रुटि: चेत् कृपया प्रदर्श्य अनुगृह्णातु।

  
भारतस्तुति:

श्रीनिवासिकेयम्  
शस्यश्यामलेयम्  
कर्मभूमिः पृथिव्यां भारतं वर्षं स्मृता।  
जन्मभूमिरेषा  
धर्मभूमिरेषा  
सर्वसिद्धी: प्राप्नुवन्त्युत्तरोत्तरं सृता।  
मातृभूमौ रतिः सदा।।

\[किञ्चिद् परिशङ्कनीयं स्पष्टीकर्तव्यम्/clarification: अत्र श्रीनिवासा-शब्दः (पूरा एकस्मिन् चर्चायाम् अस्माभिः चर्चितः अयं शब्दः, तत्र द्रष्टव्यम्)। तस्य विग्रहो यथा= श्रियो निवासा सा एव श्रीनिवासिका इति। अथवा, श्रीनिवास्य हरेः सम्बन्धिनी श्रीनिवासा (पुंयोगादाख्यायामित्यनेन ङीष् प्राप्ते अपि अस्मिन्नेव अर्थे टाप्कर्त्तव्यः आर्षत्वात्।), सा एव श्रीनिवासिका। (स्वार्थे प्रत्ययः, प्रत्ययस्थादिति इत्त्वम्। बाला एव बालिका तद्वत्।)\]

प्रियं भारतं स्पृणोमि समद्युतिसम्पूर्णम्  
त्रिलोक्याम् उताSद्वितीयं अमृतजनकं पुण्यम्।  
प्रियं भारतं स्पृणोमि सुकृतिनिलयं भद्रम्  
कलाज्ञानधर्मयोनिं सुरनरमुनिप्रेष्टम् ।।  
प्रियं भारतं स्पृणोमि समद्युतिसम्पूर्णम्  
त्रिलोक्याम् उताSद्वितीयं अमृतजनकं पुण्यम्।  
प्रियं भारतं स्पृणोमि सुकृतिनिलयं भद्रम्  
कलाज्ञानधर्मयोनिं सुरनरमुनिप्रेष्टम् ।।

प्रियं भारतं स्पृणोमि  
प्रियं भारतं स्पृणोमि ।  
प्रियं भारतं स्पृणोमि  
प्रियं भारतं स्पृणोमि ।।

संसृतेर् बान्धव्यम्  
संसृतेर् माङ्गल्यम्  
कारयन्ती तमो दुःखं ह्यघम् हन्त्यच्युता ।  
शास्त्रविद्शीलत्वं  
शस्त्रभृत्शूरत्वं  
धारयन्ती प्रकृत्या भाति बाहुल्यं भृशम्।  
मातृभूमौ रतिः सदा।।

प्रियं भारतं स्पृणोमि समद्युतिसम्पूर्णम्  
त्रिलोक्याम् उताSद्वितीयं अमृतजनकं पुण्यम्।  
प्रियं भारतं स्पृणोमि सुकृतिनिलयं भद्रम्  
कलाज्ञानधर्मयोनिं सुरनरमुनिप्रेष्टम् ।।  
प्रियं भारतं स्पृणोमि समद्युतिसम्पूर्णम्  
त्रिलोक्याम् उताSद्वितीयं अमृतजनकं पुण्यम्।  
प्रियं भारतं स्पृणोमि सुकृतिनिलयं भद्रम्  
कलाज्ञानधर्मयोनिं सुरनरमुनिप्रेष्टम् ।।

प्रियं भारतं स्पृणोमि ।  
(भाग्यवान् त्वहं भारताजिरे ह्युद्भूतः।)

प्रियं भारतं स्पृणोमि ।  
(चेद् विधिस्ततो भारताजिरे हि म्रियेम ।) ।।

\~ अनुवादकः = ऋषिः।।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

अस्मिन् प्रमुखशङ्का= प्रणयामि, प्रीणामि, स्पृणोमि इत्यादिकानां तर्पणं करोमि/प्रसादं प्रापयामि इत्यर्थः। अर्थात् स्निह्यामि भारतम् उत भारते मम अनुरागः इत्यर्थो न अभिधीयते। भारतं प्रीणामि/स्पृणोमि इत्यादिना भारतं प्रसन्नं विदधामि इत्यर्थः अभिधीयते न तु भारतं गाढं स्निह्यामि इति। मम प्रश्नो अस्ति यद् "अहम् भारतम् अनुरजामि" इति "अहं भारतं स्पृणोमि" इत्यनेन वक्तुं शक्यते न वा?

नमामि  
ऋषिः।।  

