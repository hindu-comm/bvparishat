+++
title = "003 Subrahmanyam Korada"

+++
[[Subrahmanyam Korada	2018-10-05, 17:18:14 [Source](https://groups.google.com/g/bvparishat/c/4hdNipGfMbo)]]



नमो विद्वद्भ्यः

  

**यागस्वरूपम् कात्यायनेन निरूपितम् -**-

  

’ यज पूजासङ्गतिकरणदानेषु ’ इति धातोः निष्पन्नस्य याज्ञिकैः परिभाषितस्य द्रव्यदेवतामयस्य संस्कृताग्न्यधिकरणस्रुक्स्रुवादि-

द्रव्याद्यधिष्ठित-हविस्साधनक-आध्वर्यवाद्यर्त्विक्साध्य-स्वर्गाद्युद्देश्यक-मन्त्रपूर्वक-षडष्टादशाद्यङ्गयागनिर्वर्त्यस्य कर्मविशेषस्यैव

यज्ञपदव्यपदेश्यत्वात् - अत एव **द्रव्यं देवता त्यागः यागः** ।

  

**देवतोद्देशेन क्रियमाण-स्वस्वत्वनिवृत्यनुकूलो व्यापार एव याग इति मीमांसाशास्त्रम्** ।

  

**तत्रापि तिष्ठद्धोमाः वषट्कारप्रधानाः याज्यापुरोवाक्यावन्तः यजतयो भवन्ति । उपविश्य क्रियमाणहोमाः स्वाहाकारप्रधानाः जुहोतयः। एत एव दर्विहोमाः इत्यप्युच्यन्ते ।**

अत एव स्वाभाविकादानप्रदानप्रक्रियायां यज्ञत्वं न सङ्गतम्। तस्यः स्वतः सिद्धत्वात् । विधानानुपपत्तेश्च ।

विधिलक्षणलक्षितस्य विधेः त्रैविध्यं वर्तते इति --

**विधिरत्यन्तमप्राप्ते नियमः पाक्षिके सति ।**

**तत्र चान्यत्र च प्राप्ते परिसंख्येति गीयते** ॥ इति मीमांसकप्रसिद्धेश्च ।

  

**अत एव ब्रह्मज्ञाने’पि यज्ञत्वारोप एवेति वक्तव्यम् ।**

**  
**

**ब्रह्मार्पणं ब्रह्म हविः ब्रह्माग्नौ ब्रह्मणा हुतम् ।**

**ब्रह्मैव तेन गन्तव्यं ब्रह्मकर्मसमाधिना ॥ इति । (this is from भगवद्गीता )**

**  
**

There is difference of opinion as far as याग and होम are concerned between कात्यायनश्रौतसूत्र and पूर्वमीमांसा।

  

**मीमांसकानां परिष्कारः** --

  

**यागत्वेन होमत्वेन ( अर्थात् देवताः उद्दिश्य) द्रव्यत्यागः प्रधानत्वेन, तस्य द्रव्यस्य विहितप्रदेशसमर्पणम् ( अर्थात् प्रक्षेपः) अङ्गत्वेनच यत्र स यागः ।**

**द्रव्यत्यागप्रक्षेपः यत्र प्रधानम् सः होमः ।**

**So होम is an अङ्ग in a याग whereas in होम - ’ द्रव्यत्यागप्रक्षेप is प्रधान** ।

  

**भाट्टदीपिका ( अध्या 3 पा 3 अधि 18 )** --

  

वार्तिककारस्तु **न यागहोमयोः अभेदः ।** याज्ञिकानां देवतोद्देशपूर्वकद्रव्यत्यागे प्रक्षेपाङ्गके ’ **यजि** ’ पदप्रयोगात् , देवतोद्देशद्रव्य-

त्यागप्रक्षेपेषु समप्रधानेषु ’ **जुहोति** ’ प्रयोगात् ।

**प्रक्षेपाङ्गकक्रियद्वयवृत्तिजातिः यागत्वम् , क्रियात्रयवृत्तिजातिश्च होमत्वम् इति तयोः भेदात्** ।

**  
**

**वार्तिककार means Kumarilabhatta .**

**  
**

  

धन्यो’स्मि  

  

  

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

  

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> For more options, visit <https://groups.google.com/d/optout>.  

