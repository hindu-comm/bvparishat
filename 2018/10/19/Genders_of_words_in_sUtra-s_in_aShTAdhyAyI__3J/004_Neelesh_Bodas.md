+++
title = "004 Neelesh Bodas"

+++
[[Neelesh Bodas	2018-10-19, 09:08:07 [Source](https://groups.google.com/g/bvparishat/c/3J-DyeJx3aw)]]



मान्याः,  
  

On Thu, Oct 18, 2018 at 8:17 PM S. L. Abhyankar \<[sl.abh...@gmail.com]()\> wrote:  

> 
> > धन्योस्मि श्रीमन् भट-महोदय भवतः विमर्शाय ! >
> 
> > तथापि नाहंसर्वथा समाहितः \| >
> 
> > 
> > विचारयन्नस्मि "तुमुन्ण्वुलौ क्रियायां क्रियार्थायाम्" इत्यस्मिन् > सूत्रे यदि कयोरपि पदयोःविशेषण-विशेष्य-भावः नास्ति, >
> 
> > 

  

अवश्यं विद्यते । क्रियार्था इति विशेषणम्, क्रिया इति विशेष्यम् ।

क्रियार्था क्रिया = सा क्रिया या क्रियायै क्रियते । An action done so that another action can be done.

अतः स्त्रीलिङ्गे सप्तम्येकवचनम् ।

कौमुदी - "क्रियार्थायां क्रियायामुपपदे...." । अस्मात् अयं विशेषणविशेष्यभावः सुस्पष्टः स्यात् ।

  

"क्रियायां" इति सप्तम्यां किमर्थम् इति प्रश्ने प्राप्ते "क्रियायाम् सत्याम् धातोः तुमुन् प्रत्ययः भवति" इत्याशयः ।  

  



> 
> > 
> > तर्हि सूत्रम् "तुमुन्ण्वुलौ क्रियायां क्रियार्थे" एवमपि भवितुमर्हति > खलु ? यद्यर्हति तर्हि किं न तद्विधम् ?
> > 
> > 
> > अन्यच्च, यदि प्रायःसूत्रमल्पाक्षरं भवितव्यं तर्हि "क्रियार्थे" > इत्युक्ते एकंस्त्वक्षरं न्यूनं स्यात् \| >
> 
> > 
> > मूलतः "क्रियार्था"-एतद्विधः स्त्रीलिङ्गी शब्दः केन कारणेन प्रयुक्तः > मुनिना ? यतः भवतः मतेन \<Structure of each Sutra dictates tbe gender\> > का विशेषा रचना अस्य सूत्रस्य यदत्र क्रियार्था-इत्यस्मै शब्दाय > स्त्रीलिङ्गं प्रयुक्तम् ? >
> 
> > 
> > अन्यस्मिन् "अर्थवदधातुरप्रत्ययः प्रातिपदिकम्" इत्यस्मिन् सूत्रे सम्मतं > भवता यत् \<अधातुः and अप्रत्ययः are adjectives> \| भवतः विचारेण एते > विशेषणे \<for शब्दस्वरूपम्> \| तथापि "शब्दस्वरूपम्"-एतद्विधः न कोऽपि > शब्दः वर्तते नानुवृत्यते वा \| तद्विधस्य शब्दस्य अनस्तित्वे > प्रश्नस्तिष्ठति अधातुः-अप्रत्ययः एतयोः पुँल्लिङ्गिविशेष्यं किमिति \|
> > 
> > 

  

न धातुः स अधातुः । न प्रत्ययः सः अप्रत्ययः । उभावपि तत्पुरुषसमासौ । परवल्लिङ्गं द्वन्द्वतत्पुरुषयोः 2\|4\|26 इति नियतपुँल्लिङ्गौ एतौ ।

  



> --  
> You received this message because you are subscribed to the Google > Groups "भारतीयविद्वत्परिषत्" group.  

> To unsubscribe from this group and stop receiving emails from it, send > an email to [bvparishat+...@googlegroups.com]().



