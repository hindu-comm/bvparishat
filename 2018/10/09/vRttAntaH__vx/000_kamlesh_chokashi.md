+++
title = "000 kamlesh chokashi"

+++
[[kamlesh chokashi	2018-10-09, 21:31:07 [Source](https://groups.google.com/g/bvparishat/c/vxawjqdHPJs)]]



हरिसिंह गौड केन्द्रियविश्वविद्यालयस्य कुलाधिपतिपदमलंकुर्वन्ति, दत्तम् । तैः महामतिप्रणानाथमहोदयैः प्रणी।। प्रकाशनाय वृत्तान्तः ।।

।। श्रीकृष्ण-प्रणामि-दर्शन-परिषद् सम्पन्ना ।।

.......................................................................................................................



गुजरातप्रदेशे जामनगरे एका सुप्रसिद्धा श्रीनिजानन्द-शिक्षण-संस्थानम् इति नाम्ना प्रसिद्धा एका शिक्षण-संस्था वर्तते । अस्यैव गुजरातप्रदेशस्य अहमदाबादनगरे विगतसप्ततिवर्षेभ्यः संस्कृतसेवारता श्री बृहद् गुजरात संस्कृत परिषद् नाम्ना प्रसिद्धया संस्था वर्तते । अनयोः संस्कृत-सेविका-संस्थयोः सहयोगेन श्री कृष्ण प्रणामी धर्मस्य द्वितीय-आचार्याणां महामति-श्रीप्राणनाथमहोदयानां चतुर्थ-शताब्दीम् उपलक्ष्य 2018वर्षस्य अक्टूबरमासस्य प्रथम-द्वितीययोः दिनाङ्कयोः (1 तथा 2 अक्टूबर, 2018, सोम-मंगलवारयोः) एका राष्ट्रिय-स्तरीया श्रीकृष्ण-प्रणामी-दर्शन-परिषद् जामनगरे खिजडामन्दिरपरिसरे समायोजिता ।

अस्यां परिषदि श्रीकृष्ण-प्रणामी-धर्माचार्याः तत्रभवन्तः श्रीजगद्गुरु-आचार्यश्री 108 कृष्णमणिजी महाराज-महोदयाः प्रारम्भतः समाप्तिपर्यन्तम् आध्यक्षत्वेन उपस्थिताः आसन् । नानदिग्देशात् समागताः प्रायः पञ्चचत्वारिंशत् परिमिताः विद्वांसः उपस्थिताः आसन् । यैः विद्वद्भिः श्रीकृष्ण-प्रणामी-संप्रदायस्य दर्शन-ग्रन्थान् आधृत्य स्वीयानि शोधपत्राणि हिन्दीभाषायां संस्कृतभाषायां च प्रस्तुतानि ।

परिषदि ये संस्कृतविद्वांसः उपस्थिताः आसन् तेषु जगन्नाथपुरीतः प्रो. विश्वनाथ स्वांई, कुरुक्षेत्रतः प्रो. सुरेन्द्रमोहन मिश्रः, जेएनयूतः प्रो. सुधीरकुमारः, डीयुतः प्रो. सोमवीरः, प्रो. सुशीलकुमारी, प्रो. टेकचन्द जी मीना, जयपुर-राजस्थानतः प्रो. प्रमोदकुमारः च उपस्थिताः आसन् । गुजराततः सुप्रसिद्धाः कवयः डो. वासुदेव पाठकः, प्रो. डो. कमलेशकुमार छ. चोकसी, नडियादतः प्रि. अमृतलाल भोगायता, हिंमतनगरतः प्रि. भावप्रकाश गांधी, गांधीनगरतः प्रो. मयाराम पटेलः, पाटणतः प्रो. देवीसिंह राठवा, प्रो. दिलीप सी. पटेल, राजकोटतः प्रो. मनसुखभाई के. मोलिया, कच्छभूजतः प्रो. कश्यप त्रिवेदी, सोमनाथतः प्रो नरेन्द्र पंड्या इत्यादीनां समावेशो भवति । एतैः विद्वद्भिः परिषदि समुपस्थाय स्वीयानि स्वीयानि श्रीकृष्णप्रणामिदर्शनसंबद्धानि शोधपत्राणि प्रस्तुतानि ।

स्थानिकेषु विद्वत्सु प्रि.लाभशंकर पुरोहितः, प्रि. कनुभाई दवे, प्रो. प्रवीणचन्द्र परीख इत्यदयः समुपस्थिताः आसन् । प्रो. प्रवीणचन्द्रपरीखमहोदयैः श्रीकृष्णप्रमाणिदर्शनस्य दर्शनं केन प्रकारेण मानवजीवनं समाजं च उपयुक्तं भवतीति सुचारुतया प्रमाणपुरःसरम् प्रस्तुतम् ।

अस्याः परिषदः उद्घाटनसमारम्भे आणदाबाबाधर्मस्थानस्य धर्माध्यक्षाः श्रीमन्तः देवप्रसादमहोदयाः आशीर्वादेन उपस्थितान् अतिथीन् पण्डितान् धन्यान् कृतवन्तः । अस्मिन् उद्घाटनकार्यक्रमे बीजरूपं व्याख्यानं श्रीमद्भिः प्रो. डो. बवलन्तराय जानी, ये खलु वर्तमाने श्री तस्य कृष्णप्रणामिधर्मस्य प्रमुखस्य ग्रन्थस्य श्रीतारतमसागरस्य भाषाशास्त्रीयरीत्या मूल्यांकनं विहितुं प्रेरणा प्रदत्ता । प्रो. सुरेन्द्रमोहनमिश्रैः श्रीकृष्णप्रणामिदर्शनस्य प्राथमिकः परिचयः संक्षेपतः उपस्थापितः । प्रो. कमलेशकुमार चोकसीमहोदयेन ब्रह्मवैतर्तपुराणमाश्रित्य एकं शोधपत्रम् प्रस्तुतम् । तत्र ब्रह्मवैवस्वतपुराणे विविधासु क्रियासु श्रीकृष्णः कर्ताकर्मादिकारकरूपेण कीदृशीं भूमिकाम् आवहति, तत् साकारीकृतमासीत् ।

द्वयोः दिवसयोः परिषदः पञ्च सत्राणि सम्पन्नानि । सत्राणां संचालनम् प्रो. कमलेशकुमार चोकसी महोदयेन विहितम् । समापनसमारंभे तत्रभवन्तः श्रीजगद्गुरु-आचार्यश्री 108 कृष्णमणिजी महाराज-महोदयाः प्रतिवर्षम् एतादृशी परिषद् भवेदिति संकल्पम् कृतवन्तः विदुषां सहयोगं च प्रर्थितवन्तः ।। 

