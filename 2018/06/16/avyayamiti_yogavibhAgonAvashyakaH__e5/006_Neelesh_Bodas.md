+++
title = "006 Neelesh Bodas"

+++
[[Neelesh Bodas	2018-06-18, 08:37:18 [Source](https://groups.google.com/g/bvparishat/c/e5YQXWQxeUs)]]



2018-06-16 1:50 GMT-07:00 Rohan Kulkarni \<[kulkarn...@gmail.com]()\>:  

> अपदिशमिति साधनाय दीक्षितेन अव्ययम् इति योगविभाग आश्रित:। योगविभागोयं > भाष्ये न दृश्यते \| उद्योते नागेशेन "...भगवता योगविभागो नाकारि" > इत्युक्त्वा दीक्षितस्य मतं खण्डितम् \| अपदिशमित्यव्ययं तन्मते \|  
> कथमिति चेत् स्वरादिगणस्याकृतिगणत्वात् तस्मिन् गणे तस्य समावेशो भवतीति > स्वमतम् \|  

  

सत्यम् । "अपदिशमित्यादिमान्तानां स्वरादिपाठादव्ययत्व"मिति लघुशब्देन्दुशेखरे नागेशः । अपि च, अव्ययीभावादव्ययत्वे "तृतीयासप्तम्योर्बहुल"मित्यत्र दीक्षितेन साधितोऽपदिशेनेति प्रयोगश्चिन्त्यः इति केचन ।



> अन्यच्च \| अव्ययमित्यनेनैव अव्ययीभावसमासश्चेद् इतरेषां सूत्राणां > नावश्यकतेति स्वमतम् \|  

  

एवं मन्यते चेत् "सहसुपे"त्यत्र कृतेन योगविभागेन अन्यानि सूत्राणि निरर्थकान्येव स्युः । वस्तुतस्तु "योगविभागश्चेष्टप्रसिद्ध्यर्थः" इति तत्सूत्रे कैयटः, अतएव तत्र "तिङे"ति स्वीकृत्यार्थनिर्णयः क्रियते । एवमेव अन्येऽपि योगविभागा बोध्याः । यथा, अत्राप्यपदिशमित्यस्य साधुत्वार्थमव्ययमिति योगविभागेन विभक्तिसमीपाद्यभावेऽप्यव्ययं सुबन्तेन सह समस्यते, अव्ययीभावस्समासश्चभवतीति ज्ञेयमिति दीक्षिताभिप्रायस्स्यादिति मे मतिः ।  



> तस्माद् योगविभागो नाश्रयणीय:\|  



