+++
title = "001 S. L. Abhyankar"

+++
[[S. L. Abhyankar	2018-06-17, 09:36:13 [Source](https://groups.google.com/g/bvparishat/c/e5YQXWQxeUs)]]



नमस्ते श्रीमन् रोहन-कुलकर्णी-महोदय !

  

भवतः सूचना संदर्भसहिता भवति चेदवगन्तुं सुलभा भवेत् खलु !

भवदुक्तम् "अपदिशमिति साधनाय दीक्षितेन अव्ययम् इति योगविभाग आश्रित:" इति \|

एतत् सिद्धान्तकौमुद्यां चेत् किं सूत्रमुपलक्ष्य कस्मिन् परिच्छेदे वा ?

  

अपदेशविषये अस्ति सूत्रम् पदेऽपदेशे (6'2'7) \| तत्सूत्रमुपलक्ष्य 3741-तमे परिच्छेदे उक्तम् - "व्याजवाचिनि पदशब्दः उत्तरपदे पूर्वपदं प्रकृत्या तत्पुरुषे \| मूत्रपदेन प्रस्थितः \| उच्चारपदेन \| मूत्रशब्दो घञन्तः \| उच्चारशब्दोघञन्तः \|"थाथ -- 3878" आदिस्वरेणान्तोदात्तः \| अपदेशे किम् \| विष्णुपदम् \|" इति \|  

3741-तमः परिच्छेदः "स्वरप्रकरणशेषाः"-इत्यस्मिन् स्वरप्रकरणे अव्ययविचारे अस्ति खलु \| अथ किं भवतः विचारेण अयं परिच्छेदः अत्र अस्मिन् प्रकरणे अयोग्यः ?यदि नात्र कुत्रान्यत्र खलु ?

