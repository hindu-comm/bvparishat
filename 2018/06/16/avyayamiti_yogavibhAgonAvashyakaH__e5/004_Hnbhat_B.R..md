+++
title = "004 Hnbhat B.R."

+++
[[Hnbhat B.R.	2018-06-17, 20:57:57 [Source](https://groups.google.com/g/bvparishat/c/e5YQXWQxeUs)]]



सिद्धान्तकौमुद्यामेव चेत् कुत्र प्रकरणे इति भवतैव पृष्टम्, तेनापि सूत्रमेव सूचितम्! तस्य सन्देशस्याशयो न भवता गृहीत इति चिन्तयामि! तेन भट्टोजीदीक्षितेनेद्यवोक्तं स्वसन्देशे, न तु सिद्धन्तकौमुद्यामिति वा अष्टाध्याय्यां वा इति नोक्तम्!

  

तेनोक्तं तावद् भट्टोजीदीक्षितेन सिद्धान्तकौमुद्यामव्ययीभावप्रकरणे अपदिशमित्युदाहरणं दत्तम्, तस्य सिद्ध्यर्थम्, अव्ययं विभक्ति--- इति सूत्रे अव्ययमिति योगविभागं कृत्वा, तेन समासं कृत्वा साधितम्, स योगविभागः भाष्ये अदर्शनात् नागोजीभट्टेन तदुदाहरणं खण्डितमिति च! भवता सर्वं अष्टाध्याय्यां सूत्रेष्वेव स्थितमिति विचिन्त्य अष्टाध्यामेवान्विष्यते! योगविभाग इति शब्दः तेन प्रयुक्तः, न तु केवलं विभाग इति! संपूर्णं सूत्रं मध्ये विभज्य सूत्रद्वयमिव व्याख्यानं वि योगविभागः!इति शास्त्रे व्याख्यानसंप्रदायः रूपसिद्ध्यर्थं क्वचित् प्रयुज्यते, न तु सूत्रस्थं किञ्चित् पदम्!

इदानीं पुनरपि सावधानेन तत्सन्देशः पठ्यताम्!





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+unsubscribe@googlegroups.com]().  
> To post to this group, send email to [bvpar...@googlegroups.com]().  
> For more options, visit <https://groups.google.com/d/optout>.  

