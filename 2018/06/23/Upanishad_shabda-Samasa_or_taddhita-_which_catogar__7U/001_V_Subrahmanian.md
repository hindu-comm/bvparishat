+++
title = "001 V Subrahmanian"

+++
[[V Subrahmanian	2018-06-23, 17:37:07 [Source](https://groups.google.com/g/bvparishat/c/7U4gwL7P_jQ)]]





Sri Shankaracharya has said the following at the beginning of the Kathopanishad bhashya:

  

अथ काठकोपनिषद्वल्लीनां सुखार्थप्रबोधनार्थमल्पग्रन्था वृत्तिरारभ्यते। सदेर्धातोर्विशरणगत्यवसादनार्थस्योपनिपूर्वस्य क्विप्प्रत्ययान्तस्य रूपमिदम् ‘उपनिषत्’ इति। उपनिषच्छब्देन च व्याचिख्यासितग्रन्थप्रतिपाद्यवेद्यवस्तुविषया विद्या उच्यते। केन पुनरर्थयोगेनोपनिषच्छब्देन विद्योच्यत इति, उच्यते। ये मुमुक्षवो दृष्टानुश्रविकविषयवितृष्णाः सन्तः उपनिषच्छब्दवाच्यां वक्ष्यमाणलक्षणां विद्यामुपसद्योपगम्य तन्निष्ठतया निश्चयेन शीलयन्ति तेषामविद्यादेः संसारबीजस्य विशरणाद्धिंसनाद्विनाशनादित्यनेनार्थयोगेन विद्योपनिषदित्युच्यते। तथा च वक्ष्यति[‘निचाय्य तं मृत्युमुखात्प्रमुच्यते’ (क. उ. १। ३। १५)](http://advaitasharada.sringeri.net/display/bhashya/Kathaka?page=1&id=Ka_C01_S03_V15&hl=%E0%A4%A8%E0%A4%BF%E0%A4%9A%E0%A4%BE%E0%A4%AF%E0%A5%8D%E0%A4%AF%20%E0%A4%A4%E0%A4%82%20%E0%A4%AE%E0%A5%83%E0%A4%A4%E0%A5%8D%E0%A4%AF%E0%A5%81%E0%A4%AE%E0%A5%81%E0%A4%96%E0%A4%BE%E0%A4%A4%E0%A5%8D%E0%A4%AA%E0%A5%8D%E0%A4%B0%E0%A4%AE%E0%A5%81%E0%A4%9A%E0%A5%8D%E0%A4%AF%E0%A4%A4%E0%A5%87)इति। पूर्वोक्तविशेषणान्वा मुमुक्षून्परं ब्रह्म गमयतीति च ब्रह्मगमयितृत्वेन योगाद्ब्रह्मविद्या उपनिषत्। तथा च वक्ष्यति[‘ब्रह्म प्राप्तो विरजोऽभूद्विमृत्युः’ (क. उ. २। ३। १८)](http://advaitasharada.sringeri.net/display/bhashya/Kathaka?page=2&id=Ka_C02_S03_V18&hl=%E0%A4%AC%E0%A5%8D%E0%A4%B0%E0%A4%B9%E0%A5%8D%E0%A4%AE%20%E0%A4%AA%E0%A5%8D%E0%A4%B0%E0%A4%BE%E0%A4%AA%E0%A5%8D%E0%A4%A4%E0%A5%8B%20%E0%A4%B5%E0%A4%BF%E0%A4%B0%E0%A4%9C%E0%A5%8B%E0%A4%BD%E0%A4%AD%E0%A5%82%E0%A4%A6%E0%A5%8D%E0%A4%B5%E0%A4%BF%E0%A4%AE%E0%A5%83%E0%A4%A4%E0%A5%8D%E0%A4%AF%E0%A5%81%E0%A4%83)इति। लोकादिर्ब्रह्मजज्ञो योऽग्निः, तद्विषयाया विद्याया द्वितीयेन वरेण प्रार्थ्यमानायाः स्वर्गलोकफलप्राप्तिहेतुत्वेन गर्भवासजन्मजराद्युपद्रवबृन्दस्य लोकान्तरे पौनःपुन्येन प्रवृत्तस्यावसादयितृत्वेन शैथिल्यापादनेन धात्वर्थयोगादग्निविद्यापि उपनिषदित्युच्यते। तथा च वक्ष्यति[‘स्वर्गलोका अमृतत्वं भजन्ते’ (क. उ. १। १। १३)](http://advaitasharada.sringeri.net/display/bhashya/Kathaka?page=1&id=Ka_C01_S01_V13&hl=%E0%A4%B8%E0%A5%8D%E0%A4%B5%E0%A4%B0%E0%A5%8D%E0%A4%97%E0%A4%B2%E0%A5%8B%E0%A4%95%E0%A4%BE%20%E0%A4%85%E0%A4%AE%E0%A5%83%E0%A4%A4%E0%A4%A4%E0%A5%8D%E0%A4%B5%E0%A4%82%20%E0%A4%AD%E0%A4%9C%E0%A4%A8%E0%A5%8D%E0%A4%A4%E0%A5%87)इत्यादि। ननु चोपनिषच्छब्देनाध्येतारो ग्रन्थमप्यभिलपन्ति — उपनिषदमधीमहे उपनिषदमध्यापयाम इति च। नैष दोषः, अविद्यादिसंसारहेतुविशरणादेः सदिधात्वर्थस्य ग्रन्थमात्रेऽसम्भवाद्विद्यायां च सम्भवात् ग्रन्थस्यापि तादर्थ्येन तच्छब्दत्वोपपत्तेः‘आयुर्वै घृतम्’ (तै. सं. २। ३। ११)इत्यादिवत्। तस्माद्विद्यायां मुख्यया वृत्त्या उपनिषच्छब्दो वर्तते, ग्रन्थे तु भक्त्येति। एवमुपनिषन्निर्वचनेनैव विशिष्टोऽधिकारी विद्यायाम् उक्तः  

  

Regards

Subrahmanian. V

> 
> > 
> >   
> > 
> > 
> > Valsaraj >
> 
> > 
> >   
> > 
> > 
> > --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> For more options, visit <https://groups.google.com/d/optout>.  

