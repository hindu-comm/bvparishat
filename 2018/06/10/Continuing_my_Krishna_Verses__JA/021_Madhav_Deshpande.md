+++
title = "021 Madhav Deshpande"

+++
[[Madhav Deshpande	2018-06-28, 19:57:17 [Source](https://groups.google.com/g/bvparishat/c/JAkzMIPykQc)]]



श्री. नम्पूतिरिमहोदया:, नमो नम: । ममापि मनसि बद्धुम् / बन्द्धुम् इति रूपविषये संशय: । "शब्दशास्त्रमनधीत्य य: पुमान् वक्तुमिच्छति वच: सभान्तरे । बद्धु(बन्द्धु)मिच्छति वने मदोत्कटं हस्तिनं कमलनालतन्तुना ।।" इति श्लोकस्य भिन्नेषु मुद्रितेषु रूपेषु क्वचित् सनकारं क्वचिद् अनकारं रूपमुपलभ्यते । तत्र अनकारं रूपं मया बाल्ये कण्ठस्थीकृते श्लोके स्मर्यते । अतो मयापि तत् प्रयुक्तमासीत् । व्याकरणग्रन्थेष्वपि क्वचिद् विकल्पो दृश्यते । D. N. Gandhi महोदयेन तदीये धातुरूपकोशे अनकारं रूपं दर्शितम् । R. Antoine महोदयस्य A Sanskrit Manual इति ग्रन्थे सनकारमेव निर्दिष्टम् । Whitney महोदयस्य Sanskrit Roots इति ग्रन्थे सनकारम् अनकारं च इति द्वे रूपे दर्शिते, किन्तु अनकारस्य रूपस्य पुरत: प्रश्नचिह्नं दर्शितम् । अत्र विषये यदि काचित् शास्त्रचर्चा कस्मिंश्चिद् ग्रन्थे स्यात्, तर्हि तां द्रष्टुमिच्छामि ।

    

Madhav M. Deshpande

Professor Emeritus

Sanskrit and Linguistics

University of Michigan

\[Residence: Campbell, California\]

  



