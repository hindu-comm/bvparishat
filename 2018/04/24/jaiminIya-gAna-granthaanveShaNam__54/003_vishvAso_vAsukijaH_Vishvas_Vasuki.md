+++
title = "003 विश्वासो वासुकिजः (Vishvas Vasuki)"

+++
[[विश्वासो वासुकिजः (Vishvas Vasuki)	2018-04-25, 01:32:22 [Source](https://groups.google.com/g/bvparishat/c/54KHAHZlc6k)]]



\+ श्री-षडङ्गि-गिरिजाप्रसादः ( <https://sites.google.com/view/gpshadangi> ) , परवस्तुकुलशेषाद्रिः - <https://groups.google.com/forum/#!topic/bvparishat/54KHAHZlc6k> इत्यत्र भारतीय-विद्वत्परिषदि काचित् चर्चा प्रारब्धा, यत्र भवल्लिखितम् साम्प्रतं स्यादित्यत्र प्रस्तौमि। एवं हि तत्र स्वयं प्रविश्य विषयम् इतोऽपि विषदीकरोत्विति प्रार्थये - [https://groups.google.com/group/bvparishat/subscribe](https://groups.google.com/group/bvparishat/subscribe) ।  
  
श्रीमता षडङ्गिनेत्थं सूत्रान्तरे लिखितम् -  
  

जैमिनीयस्वरविषये महता प्रयत्नं मया कृतम्। परन्तु सामधारणलक्षणम् एकमेव स्वरविषयिकी ग्रन्थं लब्धम्। संक्षेपेण वर्तते।

अन्यल्लक्षणग्रन्थं अन्विष्यन्नस्मि। एतावता न प्राप्तम्।

मया सम्पादितग्रन्थस्य अत्र भवते प्रेष्यते।

  

**जैमिनीयसामस्वरमीमांसा-**

स्वरलक्षणग्रन्थः जैमिनीयसामधारणलक्षणाख्यः केनापि सभापतिनामधेयेन विदुषा प्रणीतोऽत्यन्तप्रौढ्यन्वितः प्राप्यते। जैमिनीयशाखायां सर्वेऽपि स्वराः अक्षररूपेण मन्त्राणामधः सङ्केतिता उपलभ्यन्ते । केरळीयपाठे स्वराङ्कनाभावः वर्तते। गुरुपरम्परयाधिगताः स्वरा याथातथ्येनोच्चार्यन्ते। परन्तु तमिळनाडुमातृकासु अक्षरसूचिताः स्वराः दृष्टिपथमायान्ति। तदाधारेणैतानि गीयन्ते ।।

**स्वरं सप्तविधं प्रोक्तमङ्गुष्ठेनाङ्गुळीषु च ।**

**क्रुष्टोप्यङ्गुष्ठतर्जन्योरग्रसंश्लेषमेव च ।।**

**अङ्गुष्ठस्य शिरस्थानं प्रथमस्वर उच्यते ।**

**तर्जनीमूळसंस्पर्शः द्वितीयस्वर उच्यते ।।**

**तृतीयो मध्यमामूळं चतुर्थस्यादधोङ्गुलेः । **

**मन्द्रं कनिष्ठिकामूळं स्वारमाग्राद्विमर्शनः ।।**

**एवं दक्षिणहस्ते स्युः नासिकाग्र पुरस्थिते ।**

**गोकर्णसदृशे पाणौ स्वरास्सप्त च दर्शिताः ।।**



सप्तस्वराणां यथा मुखेनोच्चारणं तथा हस्तेन तत्स्थानेषु विन्यासोपि क्रियते । क इति अवरोहः, एतद्रीत्यैव, च - उद्गमः, ट - यानम्, त - आवर्तः, प- क्षेपणम्, य - मर्शनम् इत्येतेषामपि हस्तेन प्रदर्शनं भवति।

सामवेदे जैमिनीयशाखायां हस्तस्वराः प्रधानतया प्रोक्ताः। दक्षिणहस्ताङ्गुष्ठेन प्रत्येकं पर्वस्पर्शनं कर्तव्यम्। तत्स्पर्शनानुसारेण मन्त्रोच्चारणं भवेत् । एषा एव सामवेदीय जैमिनीयशाखायाः स्वरप्रक्रिया भवति।

1.  क - अवरोहः -दक्षिणहस्ताङ्गुष्ठेन तर्जन्याः मध्यमपर्व स्पृशेत्।। 2.  च- उद्गमः-दक्षिणहस्ताङ्गुष्ठेन मध्यमाङ्गुष्ठस्य मध्यमपर्व स्पृष्ट्वा
    अङ्गुष्ठं उपरि उद्गमयेत् 3.  ट - यानम् -अङ्गुष्ठं त्यक्त्वा अन्यास्सर्वा अपि अङ्गुल्यः मुष्टिवत्
    कृत्वा मुखसमानं उपरि नयति। 4.  त - आवर्तः -दक्षिणहस्तस्य सर्वे अङ्गुलीः एकीकृत्य आवर्तयेत्। 5.  प- क्षेपणम्-सर्वाः अङ्गुलीः मुष्टिवत् कृत्वा वेगेन कन्दुकक्षेपणवत्
    दर्शयेत्। 6.  य - मर्शनम् -दक्षिणहस्ताङ्गुष्ठाग्रेण अन्यानि सर्वाण्यपि
    अङ्गुल्यग्राणि स्पृशेत्। 7.  ग (क,प) अवरुह्य क्षेपणम् - क अवरोहे, प क्षेपणे च यथा
    निर्दिष्टः तद्वत् अत्रापि स्वरः कार्यः।

ज(क,य)अवरुह्य मर्शनम्- क अवरोहे, य मर्शने च यथा निर्दिष्टः तद्वत् अत्रापि कार्यः।

8.  ड (च.प) उद्गत्य क्षेपणम्- च उद्गमे , प क्षेपणे च यथा निर्दिष्टः
    तद्वत् अत्रापि स्वरः कार्यः। 9.  द(च,य)उद्गत्य मर्शनम्- च उद्गमे ,य मर्शने च यथा निर्दिष्टः तद्वत्
    अत्रापि स्वरः कार्यः। 10. ब (ट,प) यात्वा क्षेपणम् - ट याने, प क्षेपणे च यथा निर्दिष्टः
    तद्वत् उभयं मिलित्वा स्वरः कार्यः। 11. घ (ट,य) यात्वा मर्शनम् - ट याने, य मर्शने च यथा निर्दिष्टः
    तद्वत् स्वरः कार्यः। 12. झ (त प) आवर्त क्षेपणम् - त आवर्ते, प क्षेपणे च यथा निर्दिष्टः
    तद्वत् स्वरः कार्यः। 13. ढ (त य) आवर्त मर्शनम् - त आवर्ते, य मर्शने च यथा निर्दिष्टः
    तद्वत् स्वरः कार्यः। 14. घ (प य) क्षेपणयोरैक्यम्- प क्षेपणे, य मर्शने च यथा निर्दिष्टः
    तद्वत् स्वरः कार्यः। 15. भ -मर्दनम् - सर्वा दक्षिणाङ्गुलीः मिलित्वा हस्तस्य आवर्तनं
    कुर्यात् । 16. ख- अन्वङ्गुलिमर्दनम्-दक्षिणहस्ताङ्गुष्ठेन
    तर्जनीमध्यमानामि-काङ्गुलीनां मध्यमपर्वाणि स्पृशेत्। 17. छ-(च थ) उच्चैरुपकृत्योत्तानम्-च उद्गमे, थ केवलोत्ताने यथा प्रोक्तः
    तद्वत् अत्रापि कार्यः। 18. ठ- (क थ) नीचैरुपकृत्योत्तानम् - क अवरोहे, थ केवलोत्ताने यथा
    प्रोक्तः तद्वत् अत्रापि कार्यः। 19. थ- केवलोत्तानम् - दक्षिहस्तस्य सर्वा अङ्गुलीः मुष्टीकृत्य ततः
    विकसनं कुर्यात्। 20. फ - मध्यमावरोहः - दक्षिणहस्ताङ्गुष्ठेन मध्यमाङ्गुलेः अग्रतः
    मूलपर्यन्तं स्पृशेत्। 21. प्ल (प्य) - अनामिकावरोहः - दक्षिणहस्ताङ्गुष्ठेन अनामिकाङ्गुळेः धारां
    अग्रतः मूलपर्यन्तं स्पृशेत्। 22. ङ - कनिष्ठिकोद्गमः - दक्षिणहस्ताङ्गुष्ठेन कनिष्ठिकाङ्गुलेः मूलतः
    अग्रपर्यन्तं स्पृशेत्। 23. ण - अनामिकोद्गमः - दक्षिणहस्ताङ्गुष्ठेन अनामिकाङ्गुलेः मूलतः
    अग्रपर्यन्तं स्पृशेत्। 24. ञो-कनिष्ठायास्समुद्गत्यान्वङ्गुळिमर्दनम् - दक्षिणहस्ताङ्गुष्ठेन
    कनिष्ठानामिका- मध्यमाङ्गुलीनां मध्यमपर्वाणि स्पृशेत्। 25. न (ट ख) यात्वान्वङ्गुळिमर्दनम् - तृतीये पञ्चमे च यथानिर्दिष्टः तथा
    स्वरः कार्यः। 26. ल (क ट) अवरुह्य यानम् - प्रथमे तृतीये च उक्तक्रमेण स्वरः कार्यः। 27. ब (क त) अवरुह्यावर्तः - प्रथमे चतुर्थे च यथा प्रोक्तः तथा कार्यः। 28. ह (च ट) उद्गत्य यानम् - द्वितीये तृतीये च यथा निर्दिष्टः तथा
    कार्यः। 29. ळ (च त) उद्गत्यावर्तः - द्वितीये चतुर्थे च यथा उक्तः तथा कार्यः। 30. क्रु - क्रुष्टः - दक्षिणहस्ताङ्गुलीः मुष्टिवत् कृत्वा चालयेत्। 31. स - प्रदेशिनीमर्शनम् - दक्षिणहस्ताङ्गुष्ठेन कनिष्ठिकाया आरभ्य
    तर्जनीपर्यन्तं अग्रभागस्य स्पर्शः कार्यः। 32. व - कनिष्ठिकामर्शनम् - दक्षिणहस्ताङ्गुष्ठेन कनिष्ठिकाया आरभ्य
    तर्जनीपर्यन्तं अधोभागस्य स्पर्शः कार्यः ।

यद्यपि केरळीयपाठे लिखितस्वराणामभावः दृश्यते। तथापि मन्त्रोच्चारणवेलायां स्वरसहितमेव उहगानं कुर्वन्ति । हस्तस्वरस्य कतिपयानि उदाहरणानि
चित्रपरिशिष्टे दत्तानि सन्ति तानि द्रष्टव्यानि ।

  
  
  
  



