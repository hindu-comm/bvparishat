+++
title = "000 G S S Murthy"

+++
[[G S S Murthy	2018-09-07, 18:27:30 [Source](https://groups.google.com/g/bvparishat/c/Kl181ijpJjQ)]]



नमांसि विद्वज्जनेभ्यः

केदारभट्टप्रणीतवृत्तरत्नाकरे तृतीयाध्याये एकादशाक्षरयुक्तवृत्तखण्डे स्त्रीनामवृत्तस्य लक्षणमित्थं दृश्यते:

पञ्चरसैः स्त्री भतनगगैः स्यात् ॥ १० ॥

तथा मौक्तिकमालानामवृत्तस्य लक्षणम् "मौक्तिकमाला यदि भतनाद्गौ" ॥ १६ ॥ इति दर्शितम् ।

द्वेऽपि लक्षणे एकमेव वृत्तं निर्दिशतः । प्रथमलक्षणे पञ्चभिः षड्भिः यतिः निर्दिष्टा । यद्यपि द्वितीयलक्षणे यतिः न निर्दिष्टा, नृसिंहदेवविरचितरत्नप्रभाव्याख्यायां\[लक्ष्मणदास-लाहोरमुद्रणम्\] पञ्चभिः षड्भिश्च यतिर्भवतीति व्याख्यातम् । रामचन्द्रकविभारतिप्रणीतपञ्चिकाख्य\[निर्णयसागरमुद्रणम्\]व्याख्या तु यतिविषये मौनमाचरति ।

वृत्तरत्नाकरे अन्यत्रापि एकस्यैव वृत्तस्य द्विरुक्तिर्दृश्यते ।

द्विरुक्तेः कारणं किं स्यात्? केदारभट्टस्य कृतिः पुरातनी \[क्रिस्तीय चतुर्दशशतमानदेशीया\] । बहूनि व्याख्यानानि भवेयुः ।

पण्डिताः प्रमाणम् ।

विद्वद्विधेयः

मूर्तिः

  

  

--  

My web site : <http://murthygss.tripod.com/index.htm>  
and also my Sanskrit blog :

<http://simplesanskrit.blogspot.com/>

*[http://gssmurthy.blogspot.com](http://gssmurthy.blogspot.com/)*

