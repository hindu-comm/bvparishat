+++
title = "000 Rishi Goswami"

+++
[[Rishi Goswami	2018-09-18, 13:26:40 [Source](https://groups.google.com/g/bvparishat/c/brFh79W29h0)]]



।। श्रीनिवासाय नमः ।।

वेङ्कट इति द्रविडभाषासु, व्यङ्कट इति संस्कृते स्याद् इति मन्ये। किन्तु उभयोः का व्युत्पत्तिः, इति चिन्त्यमानोहं यथाकथञ्चित् निरन्तरपरिप्रश्नैः केनचित् ज्ञापितः यत् तिरुपतिबालाजीप्रभो: वामहस्तः कट्यामवलम्बितः अतः लौकिकव्युत्पत्तौ :- "विलम्बितः वामहस्तः कटौ यस्य सः व्यङ्कटः" इति। किन्तु न जाने इयम् उचितं न वा, न च अस्य अलौकिकव्युत्पत्तिम् जाने।

अनुमानेन परिकल्पयामि वि-उपपदे अञ्चतेः कटि शब्दात् बहुव्रीहौ, व्यङ्कट इति शब्दो निष्पद्यते। तथापि त्रुट्यर्थं क्षमाप्रार्थी।

नमामि।  
ऋषिः।  
  

