+++
title = "003 Rishi Goswami"

+++
[[Rishi Goswami	2018-09-29, 13:31:27 [Source](https://groups.google.com/g/bvparishat/c/N7zcwf0775M)]]



ममापि जिज्ञासा अस्मिन् विषये अतः एकं प्राज्ञम् ईमेलरूपेण इदं वाचिकं प्रेषितावान् अस्मि।।

"नमामि आचार्यवर।

भवान् दाक्षिणात्यः इति पृच्छामि। अधुना सर्वोच्चन्यायालयस्य निर्णयः आगतः, यस्मिन् स्त्रियाम् अपि अय्यप्पाभगवतः मन्दिरे प्रवेशः अनुमतः।

किन्तु अस्य नियमस्य प्रचलनं लोकचाररूपम् उत शास्त्रसम्मतम् इति ज्ञातुम् इच्छामि। यतः, मम केरलप्रदेशस्य एकः बन्धु: वदति यत् मन्दिरम् उच्चपर्वते स्थितः, येन स्त्रियः तत्र गंतुम् असमर्था: आसन्। किन्तु महाराज्ञी कार्थिका-थिरुनल स्वपतिना राज्ञा सह मंदिरे प्रवेशम् चकार।

कोपि इतीहासज्ञ: नाम्ना (Kottarathil Sankunni Warrier) केरलप्रदेशस्य सर्वान् कथादीन् संकलितवान् अस्ति,स्वपुस्तके (नाम्ना - Ayithihalamala) यस्मिन् मंदिरस्य वर्णने अपि नियमेषु अयं नियमः न लिखितवान्।

इति सर्वं मम मित्रेण निगदितं। किमस्य सत्यम् तत् कृपया ब्रूहि ।

संस्कृते त्रुट्यर्थम् क्षमस्व।

नमो नमः।"

  
इति पत्रम् आसीत्।

ममापि जिज्ञासा यत् स्थलपुराणेषु का कथा विद्यते? किं च तस्य मंदिरस्य आगमानुसारिनियमाः?

जानेहं यत् सर्वेषु मन्दिरेषु रजस्वलास्त्रियां निषेधः शास्त्र-अनुसारेण वर्तते। किन्तु अत्र देवविशेषः स्थितः अतः अत्र रजोधर्मम् विना अपि युवतीनां स्त्रियां निषेधः तत् शास्त्रानुसारि उत लोकप्रवादः इति ज्ञातुम् इच्छामि। कस्मिन् आगमे उत केनापि महानुभावेन आचार्येण कुत्रचित् लेखः दत्तः वा? उत तत्रस्थानां नाम्बूथिरिविप्राणां किं मतम् अस्ति?

अस्य मन्दिरस्य सहस्रवर्षस्य इतिहासे का नियमावली आसीत्। किं शास्त्राणाम् उचितनिर्णयः इति कृपया बालबुद्धिम् अवबोधयतु।

नमामि।  
छात्रः  
ऋषिः।।

