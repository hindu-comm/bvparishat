+++
title = "000 उज्ज्वल राजपूत"

+++
[[उज्ज्वल राजपूत	2018-05-03, 19:06:24 [Source](https://groups.google.com/g/bvparishat/c/2uhD2oVXAgA)]]



सम्यक् परिजानामीतः प्राग् अप्यस्मिन् विषये बहूक्तं स्याद् विद्वद्भिः। तथाप्यत्र भारतीयविद्वत्परिषद्यन्विच्छन्नप्यलभमानः पृच्छामि जिज्ञासोपशमनार्थं। मया तावद् असौ स्वरः "ऐ मेरे वतन के लोगों"इतिवद् उच्यते स्म यथान्यैरुत्तरभारतीयैः। अस्माकं संस्कृताचार्येण पुनः अइ इत्यस्य समं किंचिद् उदीरयतोक्तम् एवं ब्रूतेति। एवं हि दाक्षिणात्याः प्राच्याश्च वदंति। ततः कदाचित् संस्कृतनाटकेषु प्रयुक्तं प्राकृतं पठितवता मम संशयः समुत्पन्नः। तत्र दैत्य इत्येष शब्दो दइच्च इत्येवं लिख्यते। तद्यदि तत्कालविशेषे संस्कृतभाषिभिः ऐ इत्येतस्योच्चारणम् अइ इतिवदकरिष्यत तत्कस्माद् दइच्च इत्येवम् आंकयिष्यन्? तदा कथमपि मनसो निःसारितोयं विषयः। इदानीं भूयोपि स एव वितर्कः समुपस्थितः। अस्मिन् हि संदिग्धे सति नास्त्यग्रे गतिः कार्यविशेषस्य मयानुष्ठीयमानस्य। सोत्र प्रार्थयामि भवतः। आलोकं कुर्वंतु।

