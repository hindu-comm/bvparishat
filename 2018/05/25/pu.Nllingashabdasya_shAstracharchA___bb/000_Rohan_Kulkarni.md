+++
title = "000 Rohan Kulkarni"

+++
[[Rohan Kulkarni	2018-05-25, 18:57:53 [Source](https://groups.google.com/g/bvparishat/c/bbQD0rmAfx4)]]



पुँल्लिङ्गशब्दस्य शास्त्रचर्चा ।  
१) प्रश्नः - पुल्लिंगः किम्?  
समाधानम् - पुँल्लिङ्गः पुंलिङ्ग वा टङ्कनीयम्।

२) प्रश्नः - अ) पुँल्लिङ्ग इत्यस्य का व्युत्पत्तिः।  
आ) छेदश्च कथम्?

समाधानम् - अ)विग्रहो यथा - पुमान् लिङ्गं यस्य स शब्दः पुँल्लिङ्गः।  
आ) पुंस् लिङ्ग  
पुम् लिङ्ग (संयोगान्तस्य लोपः।)  
पुं लिङ्ग (मोनुस्वारः।)  
पुल्ँ लिङ्ग (वा पदान्तस्य।)

३) प्रश्नः - अत्र अनुस्वारपरस्य सकारस्य संयोगान्तत्वं भवेत् किम् इत्यभूत् संशयो मम ।

समाधानम् -  
अस्य समाधानद्वयं वर्तते \|  
अ) पुम्स् इत्यवस्थायां 'नश्चापदान्तस्य झलि' इत्यनेन यो मकारस्य अनुस्वार: कृत:, असिद्ध: स: \| तेन मकार एव दृश्यते \| तस्मात् 'संयोगान्तस्य लोप' इत्यनेन सकारस्य लोप: सिद्ध्यति \|  
आ) अनुस्वारस्य शर्षु (शर् इति प्रत्याहारे) उपसंख्यानं वर्तते \| तेन अनुस्वारस्य हल्त्वं सिद्धम् \| तेन अनुस्वारसकारयो:, 'हलोनन्तरा: संयोग' इत्यनेन संयोगसंज्ञा \| तेन 'संयोगान्तस्य लोप' इत्यनेन सकारस्य लोप: सिद्ध्यति \|

४) प्रश्नः - पुंस इत्यादिषु पकारस्य गुरुत्वमपि तस्मात् सिद्ध्यति किम्?  
यदि असिद्धत्वेनैव संयोगं मन्यामहे तर्हि न स्यात्, यदि अनुस्वारं हल् इति मन्यामहे तर्हि स्यात् ।

समाधानम् -  
संयुक्ताद्यं दीर्घं सानुस्वारं विसर्गसंमिशश्रम् ।  
विज्ञेयमक्षरं गुरु पादान्तस्थं विकल्पेन ।।  
इत्यनेन "पुं" इत्यस्य गुरुत्वं भवत्येव ।

