+++
title = "012 Suneesh Namboodiri"

+++
[[Suneesh Namboodiri	2018-11-23, 12:38:53 [Source](https://groups.google.com/g/bvparishat/c/-nJ9O24OuHg)]]



नमस्ते!

  

केरलीयपूजाविधेः विषये किञ्चित् वदामि।

  

मन्दिरेषु विग्रहस्य प्रतिष्ठापने तान्त्रिकादि जीवकलशपूजां कृत्वा शुभे मुहूर्ते प्रतिष्ठां करोति मुख्याचार्यः सः तन्त्री इत्युच्यते। तस्य स्थानं देवतायाः पितुः स्थानं यतः तस्य प्राणशक्त्या एव तस्मिन् विग्रहे चैतन्यं भवति।।

  

तदनन्तरं तस्मिन् विग्रहे पूजा निरन्तरं नित्यं भवति खलु तदानीम् अर्चकेन आवाहनादि षोडषोपचारैः पूजाः क्रियन्ते मन्दिरपूजायाम् उद्वासनं न भवति अतः नित्यपूजा देवचैतन्यवर्धनकारी भवति। तत्रापि त्रिकालपूजा, पञ्चवार- पूजा उदयास्तमनपूजा एवं भिन्नाः प्रकाराः।।

  

विग्रहं विहाय पद्मे पूजा भवति तदानीम् उद्वासनं भवति यतः तत्र देवतायाः सानिध्यं तात्कालिकम् इत्येव भावना तत्रापि आवाहनं तु अर्चकस्य कुण्डलिनीतः एव किन्तु तत्र प्रणप्रतिष्ठा इति प्रयोगः नास्ति इति मम चिन्तनम् आवाहनम् इत्येव।।

  

अर्चकस्य प्रभावेण शिला भवति शङ्करः

  

शिवो भूत्वा शिवं यजेत्

  

इत्यादीनि प्रमाणानि।।

  

  

धन्यवादाः



