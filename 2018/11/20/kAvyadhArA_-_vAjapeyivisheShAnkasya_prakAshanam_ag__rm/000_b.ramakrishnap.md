+++
title = "000 b.ramakrishnap"

+++
[[b.ramakrishnap	2018-11-20, 10:05:54 [Source](https://groups.google.com/g/bvparishat/c/rmK4sagA8pE)]]



सप्रश्रयाणि वन्दनानि सहृदयेभ्यः ।

  

इदं सहर्षं निवेदयामो यद् दीपानामावलीभिः प्रकाशमयं कार्त्तिकमासमेनं प्रकाशातिशयेन योजयितुं प्राकाश्यं नीतास्ति प्राचीप्रज्ञान्तर्गतायाः काव्यधारायाः नवोऽङ्कः । वाजपेयिविशेषाङ्कनाम्ना विभूषितोऽसावङ्कः आधुनिकैः कवितावधूटीवल्लभैः विरचितैः सप्तभिः काव्यैः रसवत्तरो नूनं विशिष्टं श्रद्धाञ्जलिं समर्पयति कीर्तिशेषाय महात्मने वाजपेयिवर्याय इति विभावयामि । विशेषेणात्र वक्तव्यमस्ति यत् -

  

सत्काव्यदीपकावल्या हृदाकाशं प्रकाश्य नः ।

धन्यतां तन्वते मान्यकविवृन्दाय मे नतिः ।।

  

तमेनमङ्कम् [https://sites.google.com/site/praachiprajnaa/kavyadhara](https://sites.google.com/site/praachiprajnaa/kavyadhara) इत्यस्यां योजन्यां द्रष्टुमर्हन्ति तत्रभवन्तः । सर्वेषां तत्र स्वागतिको बुभूषाम्यहम् ।

  

इदमप्यत्र निवेदयितुकामोऽस्मि प्रतिभाधनान् यदस्याः काव्यधारायाः अग्रिमोऽङ्कः जनवरीमासे प्राकाश्यं नेष्यते । तत्कृते स्वाभिमते कस्मिन्नपि विषये हृद्यानवद्यानि पद्यानि विरचय्य 20/12/2018 इत्यस्माद् दिनाङ्कात् पूर्वं [prachip...@gmail.com]() इत्येतं वैपत्रसङ्केतं प्रति प्रहिण्वन्तु इति ।

  

इति धन्यो भवदीयः,

डा. रामकृष्णपेजत्तायः

सम्पादकः,

काव्यधाराविभागः, प्राचीप्रज्ञा

[विश्वविद्यालयानुदानायोगद्वारा (UGC, India) अधिसूचिता](https://ugc.ac.in/journallist/ugc_admin_journal_report.aspx?eid=NDA5NTk=)सन्दर्भिता अन्तर्जालशोधपत्रिका  

