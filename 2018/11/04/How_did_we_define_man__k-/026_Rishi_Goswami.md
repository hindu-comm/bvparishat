+++
title = "026 Rishi Goswami"

+++
[[Rishi Goswami	2018-11-07, 10:36:28 [Source](https://groups.google.com/g/bvparishat/c/k-KaqfCC7Is)]]



मन्येहं मानवलक्षणे मृतकाष्ठप्रतिकृत्याद्यापत्तिः न स्यात् यतो हि गोलक्षणे अपि एतावत् किमपि न दृष्टम्।

गो: सास्नादिमत्त्वम् इत्येव पर्याप्तम्। धेनोः काष्ठप्रतिकृत्यां अतिव्याप्तिर्न स्यात्। तद्वत् "हस्तऋजुपृष्ठपादाद्याकृतिमत्त्वं मनुष्यत्वम्" इत्येव पर्याप्तम् मन्ये। यथातार्कितम् आचार्यै: तथाहमपि समर्थयामि। अन्यथा गवादिलक्षणेSपि सर्वत्र "चेतनावत्त्वे सति" इत्यधिकं नियोज्यम् स्यात्। तन्न दृश्यते कुत्रापि।

