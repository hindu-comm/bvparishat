+++
title = "030 Rishi Goswami"

+++
[[Rishi Goswami	2018-11-07, 15:13:25 [Source](https://groups.google.com/g/bvparishat/c/k-KaqfCC7Is)]]



नमामि प्रसादमहोदय। नमामि सुब्रह्मण्यमहोदय।

मनुष्ये गोवद् असाधारणधर्मो दृश्यते खलु। पाणिपादयोः सत्त्वं तु वानरेषु अपि किन्तु तेषां ऋजुपृष्ठत्वं नास्ति। मनुष्ये एव पृष्ठ-अस्थिनः (vertebrae/backbone इत्यस्य) ऋजुत्वम् अर्थात् वक्रहीनत्वं दृश्यते। पशूनां पृष्ठे किञ्चित् वक्रत्वम् अस्ति अतः तेषां ज्ञानाधिकरणे अपि मनुष्यवत् श्रेष्ठता नास्ति।

"ऋजुपृष्ठादिमत्त्वं" मनुष्यस्य असाधारणधर्मो लक्षणं वा वक्तुम् शक्यते।

पाणिधर्मस्य विशेषता अङ्गुष्ठे खलु। पशूनां पाणिमत्त्वे अपि अङ्गुष्ठसञ्चालनस्वातन्त्र्याभाव:, अत एव हस्ताभ्यां वीणादिवादनं,अस्त्रादिधारणं, बाणादिप्रयोगो न संभवति। अतः अन्यतरविलक्षणता विद्यते तत्तु "अङ्गुष्ठस्वातन्त्र्यवत्पाणिमत्त्वम्"।

यदि किम्पुरुषादिषु अपि एतानि लक्षणानि विद्यन्ते, तत् तेषाम् अपि स्वेदे दुर्गन्धाभावः खलु, अथवा देवादिषु स्वेदाभावः, तत् विनिवार्य एव मनुष्यलक्षणे निर्दोषता स्यात्।

"स्वेददुर्गंधवत्त्वे सति ऋजुपृष्ठादिमत्त्वं मनुष्यत्त्वम्" इत्यनेन लक्षणं निर्दोषं मन्ये।

  

