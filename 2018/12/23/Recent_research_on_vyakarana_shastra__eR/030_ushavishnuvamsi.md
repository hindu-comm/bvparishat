+++
title = "030 ushavishnuvamsi"

+++
[[ushavishnuvamsi	2018-12-25, 08:39:48 [Source](https://groups.google.com/g/bvparishat/c/eRvxawUyjWs)]]



नम: । आधुनिकै: शास्त्रे बहुधा परीक्षा विहिता, विशिष्य एस्डिजोषिप्रभृतिभि: । प्राचीनैरपि सूक्ष्मतरपरीक्षा: कृता एव । परं प्राचीना: पाणिनिप्रभृतिषु भक्त्यतिशयवशात्पराभूता इव । "इव" । प्रायो नवीनै: नवीनविचारप्रस्तावनिमित्तयशोलिप्सुभि: वस्त्वेकदेशमात्रालम्बनै: शोध: क्रियते । शोध: क्रियताम् । ते हि सहसा शोधफलं पक्वं मन्यमाना: प्रस्तुवते । तदेवेतरैरेकदेशिभि: प्रमाणतयोद्ध्रियते प्राय आधुनिकेषु प्रकरणेषु । एतदसाधु । ईदृशं scientific इति पदं नार्हति । स्वर्गीयजोषि-किपार्स्कि-रूड्बर्गन्-प्रभृतिभिरुपस्थापितं नित्यान्तरङ्गविषयकं शोधमाधृत्य मदीय: शोधप्रबन्ध उपाधिनिमित्त आसीत् । शोधलेखनेषु तेषां शैली नारोचत मे । मम वा एष दोष: स्यात् । ते हि मध्येलेखं पाणिनिं कात्यायनं भाष्यकारादींश्च प्रशंसन्ति स्म । कथमेकदेशिन: शास्त्रकृतं नाम प्रशंसेयु: ।।

  





> --  



