+++
title = "000 Rishi Goswami"

+++
[[Rishi Goswami	2018-12-27, 12:07:53 [Source](https://groups.google.com/g/bvparishat/c/r1HJS5_V_aI)]]



।। श्रीहरिः ।।

  

सादरं नमामि विद्वांसः!

  

मया इदानीम् सन्ल्लघुनि इत्यत्र पक्षद्वयं ("अङ्गस्य" इत्यस्य
द्विरावर्तनस्य भाषयोक्तम् एकं,/ "अङ्गस्य" इत्यस्य सकृत् आवर्तनस्य भाष्यविरुद्धम् इति च पक्षद्वयम्) अधीयते। **तत्र प्रथमपक्षो न ज्ञायते\|** अजजागरत् इत्यत्र उभयोः पक्षयोः साम्यम् दृश्यते,सन्वद्भावनिषेधः। अत्र चङ्परे णौ यल्लघु, तदत्र नास्त्येव (जा इति दीर्घः), अथ च पक्षान्तरेपि लघुपरक-अभ्यासो नास्त्येव।

  

-   ***किन्तु उन्दिदि इ अत् इत्यत्र उभयोः पक्षयोः भेदः, तन्न ज्ञातुं
    समर्थः।***  

प्रथमं तावत् कः अत्र धातुः? उन्दी क्लेदने? कोपि ण्यन्तः धातुः एव भवेत्, अतः उन्दी क्लेदने इत्यस्मात् णिचि, ***उन्द् इ*** इति स्थिते ***उन्दि*** इति ण्यन्तधातुरूपम्? अहो न ज्ञायते।

यद्येवम्, तर्हि उन्दि दि कथं स्यात्?

  

***अत्र बालमनोरमायाम् पक्षद्वयं दत्तं, तद् द्वितीयं सुगमम्, न तु प्रथमम्। यथा द्वितीयम्:-***

  

> **"द्वितीयपक्षे तु चङ्परे णौ यदङ्गं, '*उन्दिद'* इत्येतत् तदीयो अभ्यासः > चङम् आदाय, लुप्तणिम् आदाय वा, लघुपर इति सन्वत्त्वसत्त्वाद् अभ्यासदीर्घ > इति भेदः।"**

***अस्ति। "उन्दि" इत्यभ्यासः, स च लघुपरः (नु-परः), अतः सन्वद्भावदीर्घौ स्तः।***

  

-   *उन्दि धातुं न जाने अतः ऊर्णुधातुना साम्यम् स्थापयामि।*  

  

***अस्यैव मनोरमायाः ऊर्णुधातोः कृते लेखनम् यथा:-***

  

> **"द्वितीयपक्षे तु चङ्परे णौ यदङ्गं, 'ऊर्णु नु अ' इत्येतत् तदीयो > अभ्यासः चङम् आदाय, लुप्तणिम् आदाय वा, लघुपर इति सन्वत्त्वसत्त्वाद् > अभ्यासदीर्घ इति भेदः।"**

***अस्ति। "ऊर्णु" इत्यभ्यासः, स च लघुपरः (नु-परः) अतः सन्वद्भावदीर्घौ स्तः।***

  

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  

  

  

किन्तु ***प्रथमपक्षे*** अत्र कथं विरोधः स्यात्? तन्न ज्ञातम्। यथा ***उन्दि दि अत्***अत्र चङ्परे णौ यल्लघुः ***(दि)*** तत्परतः यद् अभ्यासः ***(उन्दि)***, तस्य सन्वद्भावः स्यादेव। किन्तु बालमनोरमायाम् विपरीतं दत्तम् अस्ति।  

यथा

  

> **"एवं च प्रथमपक्षे उन्देर् ण्यन्तात् चङि द्वित्वे "उन्दिदि अ त्" > इत्यत्र अभ्यासोत्तरखण्डे चङ्परे णौ लघोरभावेन अभ्यासस्य > तथाविधलघुपरकत्वविरहात् सन्वत्त्वाभान्नाभ्यासदीर्घः।"**

  

किम् अस्यार्थः?

  

तत् कथम् आवश्यकम्? अभ्यासोत्तरखण्डे भवतु लघ्वभावः। चङ्परे णौ परतः यल्लघुः ***【उन्दि'दि' (इ) अत् इत्यत्र "दि" अस्ति लघुः, स तु चङ्परे णौ परतः लघुः। तस्मिन् लघुनि परे यदभ्यासः (उन्दि) तस्य सन्वद्भावे का क्षतिः?】***

***  
***

  

-   ***अस्यैव मनोरमायाः ऊर्णुधातोः कृते लेखनम् यथा:-***  

  

> **"एवं च प्रथमपक्षे ऊर्णोतेर् ण्यन्तात् चङि द्वित्वे "ऊर्णु नु अ त्" > इत्यत्र अभ्यासोत्तरखण्डे चङ्परे णौ लघोरभावेन अभ्यासस्य > तथाविधलघुपरकत्वविरहात् सन्वत्त्वाभान्नाभ्यासदीर्घः।"**

  

अत्रापि, चङ्परे णौ परतः अस्ति लघुः ***(नु),*** तथाविधलघुनि परे अस्ति अङ्गस्य-अवयव-अभ्यासः ***(ऊर्णु)*** तस्य सन्वद्भावे दीर्घे का क्षतिः?

  

अथ च पक्षद्वयम् आलम्ब्य द्वे रूपे स्तः और्णूनुवत्/और्णुनुवत्

  

प्रणमामि

ऋषिः \|  

