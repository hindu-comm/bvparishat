+++
title = "000 Rishi Goswami"

+++
[[Rishi Goswami	2018-12-25, 08:58:24 [Source](https://groups.google.com/g/bvparishat/c/bsvX8gtWmcE)]]



।। श्रीहरये नमः ।।

सुज्ञेभ्यो नमः।

मया भ्वादिगणम् अधीयते इदानीम्। तत्रादौ गत्यर्थे बहवो धातवः, गत्यर्थम् विहायापि अन्येषु अर्थेषु प्रयुज्यन्ते, अथवा ते धातवः गतिविशेषे रूढाः।

यथा ढौकृ गतौ गत्यां रूढः, आवृतौ च। शकुन्तला वक्त्रं ढौकति/आवृणोति। लघि गतौ, भोजननिवृत्तौ च इति कौमुद्याम् दत्तं किन्तु तद् गतिविशेषे रूढ़ः यथा सीमापरिभेदने लघि धातोः प्रयोगः रूढ़ः।  
रामो लङ्घते रत्नाकरम्।  
रामो लङ्घते (न भुङ्क्ते/उपवस्यति) इति वा।

किन्तु कस्मिन्श्चिदपि ग्रन्थे धातूनां प्रयोगाः दत्ताः? इदं तु मयैव विकिस्रोते अन्तर्जाले वा अन्वेषणेन संकलनं क्रियते। येषां प्रयोगाः मिलिताः, तदहं लिखामि, येषां न मिलिताः, तान् त्यजामि।

यदि चेत् व्याकरणचन्द्रोदये तदहं पुस्तकान् आनयामि। नो चेत् पुस्तकनाम कृपया देहि।

\_\_\_\_

अपरं च, न्यूने घाते धातून् मृगयामि। अल्पघाते, यथा रामो द्वारं तकतकायते। अत्र रामो द्वारं ताडयति/घातयति इति प्रयोगः न उपपन्नम्, यतोहि तस्मिन् प्रयोगे द्वारस्य महान् घातः प्रतीयते, (यथा रामो द्वारं धमधमयाते इति प्रतीयते), न तु स्वल्प-तकतकम्। यथा चमचेनाहं चषकं घातयामि(पोथयामि इति प्रतीयते न तु तिकतिकम् करोमि इति), अथवा करेण कस्यचित् पृष्ठे  
थपथपनादं विदधामि इत्यत्रापि तथैव। ईदृक्-प्रयोगान् धातुभिः कथं वक्ष्ये?

यथा आंग्ले he pats the back, he knocks the door, taps the table, इत्यादि लभ्यते। हिन्दीभाषायाम् अपि अव्यक्तशब्दस्य सनाद्यन्तप्रयोगो लभ्यते यथा, दरवाज़ा ठकठकाता, पीठ थपथपाता, इत्यादि। तथैव सनाद्यन्तप्रयोगैः संस्कृतेपि वक्तव्यम्? केपि अल्पघाताय धातवः न स्युः? यथा गत्यर्थे सातत्यगमने, मन्दगमने च धातवः स्युः। तथा न घाते?

नमामि  
ऋषिः।

