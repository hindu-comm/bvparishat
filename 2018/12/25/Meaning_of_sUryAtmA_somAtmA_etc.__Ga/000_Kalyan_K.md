+++
title = "000 Kalyan K"

+++
[[Kalyan K	2018-12-25, 23:37:09 [Source](https://groups.google.com/g/bvparishat/c/GaWk0hkz41k)]]



There is a stuti of Krishna by Bhishma in the Shantiparva of Mahabharata. I have copied and pasted part of it below. Complete stuti may be found in 12.47 of BORI edition.

In the below stuti, I want to understand what is the meaning of the terms - sUryAtmA, somAtmA, jneyAtmA, vedAtmA, yajnAtmA etc.

  
हिरण्यवर्णं यं गर्भमदितिर्दैत्यनाशनम् \|  
एकं द्वादशधा जज्ञे तस्मै सूर्यात्मने नमः \|\|२३\|\|

शुक्ले देवान्पितॄन्कृष्णे तर्पयत्यमृतेन यः \|  
यश्च राजा द्विजातीनां तस्मै सोमात्मने नमः \|\|२४\|\|

महतस्तमसः पारे पुरुषं ज्वलनद्युतिम् \|  
यं ज्ञात्वा मृत्युमत्येति तस्मै ज्ञेयात्मने नमः \|\|२५\|\|

यं बृहन्तं बृहत्युक्थे यमग्नौ यं महाध्वरे \|  
यं विप्रसङ्घा गायन्ति तस्मै वेदात्मने नमः \|\|२६\|\|

ऋग्यजुःसामधामानं दशार्धहविराकृतिम् \|  
यं सप्ततन्तुं तन्वन्ति तस्मै यज्ञात्मने नमः \|\|२७\|\|

यः सुपर्णो यजुर्नाम छन्दोगात्रस्त्रिवृच्छिराः \|  
रथन्तरबृहत्यक्षस्तस्मै स्तोत्रात्मने नमः \|\|२८\|\|

यः सहस्रसवे सत्रे जज्ञे विश्वसृजामृषिः \|  
हिरण्यवर्णः शकुनिस्तस्मै हंसात्मने नमः \|\|२९\|\|

पदाङ्गं सन्धिपर्वाणं स्वरव्यञ्जनलक्षणम् \|  
यमाहुरक्षरं नित्यं तस्मै वागात्मने नमः \|\|३०\|\|

यश्चिनोति सतां सेतुमृतेनामृतयोनिना \|  
धर्मार्थव्यवहाराङ्गैस्तस्मै सत्यात्मने नमः \|\|३१\|\|

यं पृथग्धर्मचरणाः पृथग्धर्मफलैषिणः \|  
पृथग्धर्मैः समर्चन्ति तस्मै धर्मात्मने नमः \|\|३२\|\|

यं तं व्यक्तस्थमव्यक्तं विचिन्वन्ति महर्षयः \|  
क्षेत्रे क्षेत्रज्ञमासीनं तस्मै क्षेत्रात्मने नमः \|\|३३\|\|

यं दृगात्मानमात्मस्थं वृतं षोडशभिर्गुणैः \|  
प्राहुः सप्तदशं साङ्ख्यास्तस्मै साङ्ख्यात्मने नमः \|\|३४\|\|

यं विनिद्रा जितश्वासाः सत्त्वस्थाः संयतेन्द्रियाः \|  
ज्योतिः पश्यन्ति युञ्जानास्तस्मै योगात्मने नमः \|\|३५\|\|

अपुण्यपुण्योपरमे यं पुनर्भवनिर्भयाः \|  
शान्ताः संन्यासिनो यान्ति तस्मै मोक्षात्मने नमः \|\|३६\|\|

योऽसौ युगसहस्रान्ते प्रदीप्तार्चिर्विभावसुः \|  
सम्भक्षयति भूतानि तस्मै घोरात्मने नमः \|\|३७\|\|

सम्भक्ष्य सर्वभूतानि कृत्वा चैकार्णवं जगत् \|  
बालः स्वपिति यश्चैकस्तस्मै मायात्मने नमः \|\|३८\|\|

सहस्रशिरसे तस्मै पुरुषायामितात्मने \|  
चतुःसमुद्रपर्याययोगनिद्रात्मने नमः \|\|३९\|\|

अजस्य नाभावध्येकं यस्मिन्विश्वं प्रतिष्ठितम् \|  
पुष्करं पुष्कराक्षस्य तस्मै पद्मात्मने नमः \|\|४०\|\|

यस्य केशेषु जीमूता नद्यः सर्वाङ्गसन्धिषु \|  
कुक्षौ समुद्राश्चत्वारस्तस्मै तोयात्मने नमः \|\|४१\|\|

युगेष्वावर्तते योंऽशैर्दिनर्त्वनयहायनैः \|  
सर्गप्रलययोः कर्ता तस्मै कालात्मने नमः \|\|४२\|\|

ब्रह्म वक्त्रं भुजौ क्षत्रं कृत्स्नमूरूदरं विशः \|  
पादौ यस्याश्रिताः शूद्रास्तस्मै वर्णात्मने नमः \|\|४३\|\|

यस्याग्निरास्यं द्यौर्मूर्धा खं नाभिश्चरणौ क्षितिः \|  
सूर्यश्चक्षुर्दिशः श्रोत्रे तस्मै लोकात्मने नमः \|\|४४\|\|

विषये वर्तमानानां यं तं वैशेषिकैर्गुणैः \|  
प्राहुर्विषयगोप्तारं तस्मै गोप्त्रात्मने नमः \|\|४५\|\|

अन्नपानेन्धनमयो रसप्राणविवर्धनः \|  
यो धारयति भूतानि तस्मै प्राणात्मने नमः \|\|४६\|\|

परः कालात्परो यज्ञात्परः सदसतोश्च यः \|  
अनादिरादिर्विश्वस्य तस्मै विश्वात्मने नमः \|\|४७\|\|

यो मोहयति भूतानि स्नेहरागानुबन्धनैः \|  
सर्गस्य रक्षणार्थाय तस्मै मोहात्मने नमः \|\|४८\|\|

आत्मज्ञानमिदं ज्ञानं ज्ञात्वा पञ्चस्ववस्थितम् \|  
यं ज्ञानिनोऽधिगच्छन्ति तस्मै ज्ञानात्मने नमः \|\|४९\|\|

अप्रमेयशरीराय सर्वतोऽनन्तचक्षुषे \|  
अपारपरिमेयाय तस्मै चिन्त्यात्मने नमः \|\|५०\|\|

जटिने दण्डिने नित्यं लम्बोदरशरीरिणे \|  
कमण्डलुनिषङ्गाय तस्मै ब्रह्मात्मने नमः \|\|५१\|\|

शूलिने त्रिदशेशाय त्र्यम्बकाय महात्मने \|  
भस्मदिग्धोर्ध्वलिङ्गाय तस्मै रुद्रात्मने नमः \|\|५२\|\|

पञ्चभूतात्मभूताय भूतादिनिधनात्मने \|  
अक्रोधद्रोहमोहाय तस्मै शान्तात्मने नमः \|\|५३\|\|

यस्मिन्सर्वं यतः सर्वं यः सर्वं सर्वतश्च यः \|  
यश्च सर्वमयो नित्यं तस्मै सर्वात्मने नमः \|\|५४\|\|

