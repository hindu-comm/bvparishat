+++
title = "002 Rishi Goswami"

+++
[[Rishi Goswami	2018-12-21, 10:31:25 [Source](https://groups.google.com/g/bvparishat/c/IWWeMxexbNc)]]



उत्तरम् अनपेक्षमाणोहम् ईमेलादिकं नैव दृष्टवान्, यतोहि प्रश्नः चेत् बालत्वात् हास्यास्पदः, अत उपेक्षितः स्यात् इति मत्वा नाहम् अत्र आगतः,अतः विलम्बार्थम् क्षमस्व।

अत्र देवदत्त3 इति लिख्यमानेपि तस्य त्रिमात्रिकोचारणे देवदत्ता3 इत्येव उच्चारणं कार्यम् इत्याशयः?

【【【दीर्घस्य द्विमात्रिकोच्चारणम् अपि पठितं मया, किन्तु नावधारितम्। यतोहि, दीर्घोच्चारणे खलु अर्धमात्राधिक्यम्  
एकमात्राधिक्यम् वा श्रूयते, तदपि श्लाघ्यं। किन्तु मात्रागौरवेण स्वरपरिवर्तनं न आवश्यकम्। कदाचित् गीतेषु, अदीर्घस्य अकारस्यापि लम्बोच्चारणं कृत्वा द्विमात्रिकोच्चारणं श्रूयते, कदाचित् त्रिमात्रिकम् अपि। किन्तु स्वरपरिवर्तनं नहि स्यात् तत्र।

अपरं च यत् स्वरपरिवर्तने खलु मात्रालाघवगौरवादिकं तु अवर्जनीयं यतोहि 'रामो राजमणिः' इत्यादिषु गुरुवर्णेषु मात्राधिक्यम् अनुभूयते किल। किन्तु तत् स्वरान्तरं।  
वस्तुतः अकारस्य द्विमात्रिकोच्चारणं नहि आकारः, तत् तु स्वरान्तरमेव। तथापि, व्याकरणस्य भाषायाश्च सौकर्याय स्वीकृतं।

यथा देवदत्त3 इत्यत्र अकारस्य त्रिमात्रिकोच्चारणं, देवदत्ता3 इत्यत्र तु आकारस्य त्रिमात्रिकोच्चारणम् कृतम्। अतः स्पष्टम् उभयोर् भिन्नत्वम्।】】】

इति मम पूर्वस्मृतिः आसीत्। misconceptions इति वा।

इति दृष्ट्वा एव इयं जिज्ञासा समुत्पन्ना। अमन्यमहं यत् कुत्रचित् भाष्ये वैदिकप्रातिशाखये वा अस्य समाधानं स्यात्, किन्तु यद्य्यमेव नियमः, तर्हि मयापि स्वीकार्य एव। यतोहि ऋषिवाक्यम् अस्मद्भ्यः प्रमाणम्। नहि तत्र शङ्का कर्तव्या अस्मद्-निभ-अल्पज्नैः।

मन्येहम् यथा गच्छति3 इत्यस्य ह्रस्वस्यापि लम्बमाने तु दैर्घ्यमेव गच्छती3 इत्येव श्रूयते, अन्येषु स्वरेषु अपि तथैव। अतः कस्यापि लम्बोच्चारणम् 3 वस्तुतः प्लुतमेव, इति समालोच्य नियमः निर्धारितः।

(बालत्वात् पुंनपुंसकयोः मया त्रुटयः जाताः, अतः तदर्थम् अपि क्षमां प्रार्थये।)

उत्तरार्थम् अनुगृहीतोस्मि।  
नमामि।

  

