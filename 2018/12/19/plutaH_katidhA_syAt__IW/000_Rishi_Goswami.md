+++
title = "000 Rishi Goswami"

+++
[[Rishi Goswami	2018-12-19, 08:50:42 [Source](https://groups.google.com/g/bvparishat/c/IWWeMxexbNc)]]



।। श्रीहरिः ।।

सुज्ञेभ्यो नमः ।

अत्र वेदे कतिधा प्लुतसंज्ञा लभ्यते?

राम3 देवदत्त3 इत्यादिलोकव्यवहारे, ह्रस्वाकारस्य त्रिमात्रिकोच्चारणम् एव प्लुतः, वेदे न तथा दृश्यते।

प्लुतो नाम किम्? ह्रस्वस्य दीर्घस्य वा त्रिमात्रिकोच्चारणम्?

प्लुतोपि ह्रस्वदीर्घभेदेन द्विधा स्यात्?

यदि स्यादेवं, वेदे तु दीर्घ एव दृश्यते,यथा तैत्तिरीयोपनिषदि:- "एतत् सामगायन्नास्ते:- हा3 वु हा3..." इत्यादिकं दीर्घकृतप्लुतसंज्ञा दृश्यते। दीर्घस्य त्रिमात्रिकोच्चारणम् एव प्लुतः इति मन्ये। क्वचिदपि राम3, कृष्ण3 इति प्रकारको ह्रस्वकृतः प्लुतः न दृष्टः(अद्यप्रभृति)।

तत्रापि,  
अहमन्नादो2 इति द्विमात्रिकं किम्? तत् दीर्घो वा प्लुतो वा? तस्य साधारणदीर्घात् लम्बमानोच्चारणं तस्मात् प्लुतः, वा त्रिमात्रिकोच्चारणाभावात् दीर्घ एव?

लोके तत्र "अयि देवदत्त3" इत्यादिकं व्यवह्रियते इति शङ्के। तस्य साधुत्वं स्यात् न वा तत् जिज्ञासाविषयः।

यथा वेदे "कश्चन गच्छती3" इत्यत्रापि दीर्घम् एव दृश्यते। गच्छति इति रूपम् स्यात् इति शंके, नेदं शत्रन्तम्, अन्यथा गच्छन्ती स्यात्। तत् राम3 इति अनुच्चार्य रामा3 इति वक्तव्यम्?

नतोस्मि \_/\\\_  
ऋषिः।।

