+++
title = "023 rakesh kumar"

+++
[[rakesh kumar	2018-01-30, 23:47:08 [Source](https://groups.google.com/g/bvparishat/c/0djGNaLea74)]]



नमो नम:!

  

व्यक्तेरभेद:=व्यक्तिनिष्ठप्रतियोगिताकभेदाभाव:। प्रकृते व्यक्ति:(स्वाश्रयगगनम्।

स्वाश्रयप्रतियोगिकभेद आकाशप्रतियोगिकभेद: घटे तस्य घटस्यात्यन्ताभाव: आकाशे प्रसिद्ध: ;आकाशे घटस्यात्यन्ताभावत्वात्।स्वाश्रयाकाशभेदस्य च घटादौ प्रसिद्ध्या ; आकाशप्रतियोगिकभेद: घटे प्रसिद्ध्यति; तादृशघटाटिभेदस्य अत्यन्ताभावो आकाशे प्रसिद्धोऽस्ति।

"किरणावलीकृता” भेदाभावपदेन प्रकृते भेदवद्वृत्तित्वाभाववत्त्वमेव विवक्षितम् तथा च लक्षणाकार: - "स्वाश्रयनिष्ठैकत्वावच्छिन्नप्रतियोगिताकभेदवद्वृत्तित्वाभाववत्त्वं” स्वस्य जातित्वे बाधकमिति। स्वम्- आकाशत्वं तदाश्रय: आकाश:, आकाशनिष्ठो एकत्वावच्छिन्नगगनप्रतियोगिताकभेदवद्घटादिनिरूपिताया: घटत्वादिनिष्ठवृत्तिताया: अभाव: भवति। तदेव गगनत्वे जातित्वबाधकमिति।

आकाशे घटो नास्ति अस्याप्यमेवार्थो यत् घटादिनिरूपितवृत्तिताया: आकाशे अत्यन्ताभावोऽस्ति अर्थात् आकाशे घट: कदापि न तिष्ठति; अपितु भूतले एव। अत: "स्वाश्रयनिष्ठैकत्वावच्छिन्नप्रतियोगिताकभेदवद्वृत्तित्वाभाववत्त्वम्” इति लक्षणे स्वपदेन आकाशत्वं गृहीतमत: घटादिभेदवद्वृत्तिताया: अभाव: आकाशत्वे प्रसिद्ध्यति।

"स्वाश्रयनिष्ठस्वाश्रयप्रतियोगिकभेदाभाव: व्यक्तिभेदभाव:” अत्र स्वाश्रयगगनप्रतियोगिकभेदस्य घटादौ प्रसिद्ध्या; भेदवद्घटादे: गगने अत्यन्ताभावो भवति। स्वाश्रयाकाशस्य स्वाश्रयप्रतियोगिकभेदाभाववत्त्वम्; अत: स्वाश्रयप्रतियोगिकभेदाभाववत्तमाकाशस्य प्रसिद्धे स्वमाकाशत्वमपि भेदाभाववत्त्वम्भवति। अस्याभावस्य स्वाश्रयनिष्ठाकाशत्वे वृत्तित्वात् आकाशत्वं नही जाति:। आकाशत्वं एकत्वावच्छिन्नगगनप्रतियोगिताकभेदवद्घटादिनिरूपितघतत्वादिनिष्ठवृत्तिता तु घटत्वे एव न तु गगनत्वे; तत्र

विशेषस्तु "व्यायसिद्धान्तमुक्तावल्या: श्रीकृष्णवल्लभाचार्यकृतकिरणावलीव्याख्यायां द्रष्टव्य:।

रामरुद्रीटीकायां "स्वाश्रयनिष्ठ-स्वाश्रयप्रतियोगिकभेदाभाव:” अत्र "स्वाश्रयनिष्ठ:” इति स्वाश्रयप्रतियोगिकभेदाभावे विशेषणमस्ति। एवञ्च स्वाश्रयप्रतियोगिकभेदाभाव: स्वाश्रयनिष्ठ: भवति। स्वाश्रय: प्रतियोगी यस्य स स्वाश्रयप्रतियोगिक:, बहुव्रीहौ कप्, स चासौ भेद: स्वाश्रयप्रतियोगिकभेद: इति कर्मधारय:। तस्य अभाव: स्वाश्रयप्रतियोगिकभेदाभाव: इति षष्ठीतत्पुरुष:। स्वाश्रयनिष्ठश्चासौ स्वाश्रयप्रतियोगिकभेदाभाव: स्वाश्रयनिष्ठस्वाश्रयप्रतियोगिकभेदाभाव: इति कर्मधारय:। तथा च गगनव्यक्तिप्रतियोगिकभेदवान् घट: तस्य अत्यन्ताभाव: गगने; तत्र तस्य अवृत्तित्वात्। इति गगनव्यक्तिप्रतियोगिकभेदाभाव: स्वाश्रयगगननिष्ठ: भवति। तथा च गगनस्यैकव्यक्तित्वात् गगनत्वजातिबाधकता सिद्धयति।

  





  







> 
> > 
> > To unsubscribe from this group and stop receiving emails from it, send > an email to [bvparishat+unsubscribe@googlegroups.com](). >
> 
> > 



