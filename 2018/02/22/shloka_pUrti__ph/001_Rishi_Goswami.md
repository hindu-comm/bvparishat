+++
title = "001 Rishi Goswami"

+++
[[Rishi Goswami	2018-02-22, 22:57:33 [Source](https://groups.google.com/g/bvparishat/c/ph6kyhkpzEI)]]



।।श्रीहरये नमः।।

धन्यवादः विदुषीसत्तमे!

अहमपि अस्य जिज्ञासु:। अतः मयापि किंचिद् शोधनेन इयं धारणा मनसि प्रविष्टा, तां प्रकटितम् इच्छामि।

कृपया विद्वद्गणाः श्रृण्वन्ताम् । विदुषो नमस्कृत्य आरम्भं कुर्वे।

धर्म: किम्?  
कर्तव्यम् गुणो वा।

स तु कर्तव्यरूपेण लौकिकवैदिकभगवद्परत्वेन त्रिधा। तत्रापि मनसा वाचा शरीरेण च प्रवर्तते।

  
लौकिकस्तु धर्म: पुत्रं प्रति पितुः (धर्म:), पत्नीं प्रति भर्तु:, जननीं प्रति पुत्रस्य, मानवस्य समाजं/पशुम् प्रति, स्ववर्णस्य (धर्म), राष्ट्रं प्रति नागरिकस्य इति।

वैदिकस्तु दानपुण्यकर्मयज्ञदेवपूजाषोडशसंस्कारात्मक:।

भगवान् पुरुषोत्तम एक:, स एव प्राप्य:, स एव सृजनपालनलयकारकः, स तु लौकिकवैदिकमर्यादाविछिन्नत्वेपि वेदादिसाधनैः अप्राप्य:। स तु अहैतुकीप्रेमलक्षणाभक्त्या एव प्राप्य:। तं प्रति जीवमात्रस्य एक एव धर्म:, स तु तस्य भक्ति:। लौकिकवैदिकमर्यादाचरणम् तु मानव एव कर्तुमिहार्हसि, किन्तु अहैतुकीप्रेमलक्षणा भक्तिस्तु जीवमात्रस्य अधिकारः धर्म:(कर्तव्यं) च। अतः केनापि उपचारेण, लौकिकवैदिकसाधनेन, ज्ञानेन, तपसा, प्रेम्णा वा भगवतः पुरुषोत्तमस्य भक्तिः एव भगवद्धर्म:। स एव सनातनधर्म:। स तु एक एव, पुरुषोत्तमपरकः।

अस्य विषये विद्वज्जना: किं मन्यन्ते इति ज्ञातुम् इच्छामि। उपर्युक्तम् मतं मया अवधारितम् एव, अस्य प्रामाणिकतां ज्ञातुम् इच्छामि। कृपया मां बोधयन्तु। स्याद् कापि त्रुटिस् तदा क्षमन्ताम्।

।।श्रीकृष्णार्पणमस्तु।।

