+++
title = "000 महेशभक्तः"

+++
[[महेशभक्तः	2018-02-09, 12:53:52 [Source](https://groups.google.com/g/bvparishat/c/V2XaEPICT3g)]]



हरिः ॐ।

  

श्रीमद्भागवतमहापुराणस्य अन्वयार्थसहितं भाषान्तरभावार्थसहितं पुस्तकं अन्वेष्यते। तत्र दयालोकप्रकाशनस्य दयाकान्तिदेव्या हिन्दीभावार्थसहितं सङ्कलितं पुस्तकं विद्यते स्म किन्तु इदानीम् तत्सम्पूर्णं पुस्तकम् अप्राप्यम् (द्वौ भागौ एव दृश्येते) तथैवान्यत् प्रकाशनं हिन्दी अथवा गुर्जरभाषायाम् अन्व्यभाषार्थसहितम् (प्रभुपादस्य पुस्तकं विहाय) इदानीं प्राप्यतेकिं कुतश्च प्राप्यते इति प्रश्नः। गीताप्रकाशने अन्वयार्थो न प्राप्यते।

  

तथैव रामायणस्य महाभारतस्य च अन्वयभाषान्तरभावार्थसहितं (हिन्दी अथवा गुर्जरभाषायाम्) प्रकाशनं विद्यते किम्। कुतश्च प्राप्यते इति प्रश्नः।

  

महानुभावाः कृपया सूचयन्तु। धन्यवादः।

