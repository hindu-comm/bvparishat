+++
title = "000 Krishna"

+++
[[Krishna	2019-07-29, 15:38:06 [Source](https://groups.google.com/g/bvparishat/c/dzdLUstP2E0)]]



सर्वेभ्यो नमांसि, अहं नारायण राय्करः, प्रज्ञाचक्षुरस्मि, अहम् अस्यां  
परिशदि अद्यैव नूतनतया प्रविष्टोऽस्मि। अतः किमत्र प्रष्टव्यम्, विचारणीयम्  
इत्यस्मिन् विषये न जानामीत्यतः प्रश्नारम्भात् प्रागेव क्षमां याचे। ममेयं  
समस्या यत्- अहं सङ्गणके लेटेक्स् इति शब्दतन्त्रांशं संस्कृतपुस्तकानां  
शोधनसंयोजनादिनिमित्तम् उपयुञ्जे। तत्राक्षराणां रमणीयतां वर्धयितुं  
“sanskrit 2003” इत्याख्यं font उपयुञ्जे। परन्तु अस्योपयोगे अपेक्षितस्थले  
अक्षराणां स्थूलाक्षरता(bold) न भवति। तदर्थं मया कीदृशं  
संयोजनमनुसर्तव्यम्? अहम् एतन्निमित्तम् ओंकारानन्दाश्रमस्य संयोजकानपि  
पृष्टवानस्मि। परन्तु तत्रापि अनवाप्तप्रत्युत्तरोऽहं भवतां साहाय्यं  
वाञ्चयन्नस्मि। यदि तादृशो विलक्षण उपायो वर्तते येन अस्मिन्  
अक्षरतन्त्रांशस्योपयोगे अक्षराणां स्थूलाक्षरता यथा भवेत्, कृपया तादृशः  
उपायः निर्दिश्यतामिति विज्ञापना। अथवा यदि अन्यत् किमपि font  
संस्कृताक्षराणां रमणीयतावर्धनाय विद्यते, तर्हि कृपया सूच्यताम्। धन्यवादाः।  
  

