+++
title = "001 श्रीमल्ललितालालितः"

+++
[[श्रीमल्ललितालालितः	2019-07-20, 08:22:43 [Source](https://groups.google.com/g/bvparishat/c/oDbHTckkLlA)]]



  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  

  

On Fri, Jul 19, 2019 at 12:55 PM Rishi Goswami \<[gris...@gmail.com]()\> wrote:  

> Namo Haraye  
>   
> Pranam to all scholars.  
>   
> I've recently started Meemamsa, Artha Sangraha and want to know > Shabdabodh Prakriya of Meemamsakas.  
>   
> I'm learning Nyaya also, so I've tried to frame the above quotation > based on my understanding. Please correct.  
>   
> स्वाध्यायो अध्येतव्यः।  
>   
> अधिपूर्वकइङ्-धातोः अध्ययनम् अर्थः। त्वयप्रत्ययस्य प्रवर्तना अर्थः। > प्रवर्तना नाम प्रवृत्ति-अनुकूलव्यापारः।  
> आख्यातस्य प्रवृत्तिः अर्थो भवति, किन्तु आख्याताभावात् अत्र तद् > आक्षिप्यते, प्रवर्तना प्रवृत्तिम् विना न संभवति, अतः।  
>   
> अध्ययनस्य विषयितासं प्रवृत्तौ अन्वयः। अध्ययनविषयकप्रवृत्तिः। तस्याः च, > जनकतासं प्रवर्तनायाम् अन्वयः। अध्ययनविषयकप्रवृत्तिजनकप्रवर्तनायाः > विधेयतासं स्वाध्याये अन्वयः। उद्देश्यता वा? Not sure.  
>   
> अध्ययनविषयकप्रवृत्तिजनकप्रवर्तनाविधेयः स्वाध्यायः  
>   
> अथवा  
>   
> अध्ययनविषयकप्रवृत्तिजनकप्रवर्तनोद्देश्यः स्वाध्यायः।  
>   
> I've tried प्रथमान्तार्थमुख्यविशेष्यकशाब्दबोधः।  

भाट्टमते भावनामुख्यविशेष्यकः शाब्दबोधो भवति । अत एव  

स्वाद्ध्यायकर्म्मकाद्ध्ययननुकूलप्रवृत्तिः प्रवर्त्तनाविषयः इत्येव बोधः । अत्र आख्यातार्त्थविषयभूता प्रवृत्तिः मुख्यविशेष्या ।

स्वाद्ध्यायाख्यस्वशाखाम् उद्दिश्य अद्ध्ययनानुकूलप्रवृत्तिः विधीयते ; अथवा स्वद्ध्यायकर्म्मकाद्ध्ययनम् उद्दिश्य प्रवृत्तिः विधीयते इति भवतु ।  

सिद्ध एव शाब्दबोधे उद्देश्यो भवति , अप्राप्त एव च विधेय इति स्मर्त्तव्यम् । अत एव स्वाद्ध्यायात्मकवेदस्य सिद्धस्य न कदापि विधेयता ।

शाब्दबोधे च उद्देश्यताविधेयतयोर्न संसर्ग्गमर्य्यादयात्र भानं ; किन्तु कर्म्मत्वविषयत्वानुकूलत्वादेरेव ।

किञ्च उक्तस्वाद्ध्यायविधिवाक्यस्याद्यबोधे फलं न उद्देश्याभिन्नं , वेदस्य सुखदुःखाभावान्यतरत्वाभावात् । नापि तज्जन्यं ज्ञानं , तत्रापि फलापर्य्यवसायित्वे तथैव दोषात् । अत एव प्रयोजनवदर्त्थविषयत्वविशिष्टमेव ज्ञानं तत्र फलं , तच्च पदेनालभ्यं तद्वाक्ये अर्त्थाद् आक्षिप्यते । आक्षेपस्य मूलञ्च पुरुषार्त्थाभावे प्रवर्त्तनाबोधकपदवैयर्त्थ्यापत्तिरेव ।  

द्वितीयप्रकारे तु प्रयोजनवदर्त्थविषयकज्ञानपर्य्यवसायित्वं
प्रवृत्तिसाद्ध्यधात्वर्त्थाद्ध्ययनकर्म्मीभूतवेदस्यैव विशेषणं भवति , तथा च विधेः सार्त्थक्यम् उभयत्रोपपद्यते ।  

विशिष्य शाब्दबोधप्रक्रियाजिज्ञासायां सत्यां भाट्टदीपिका भाट्टरहस्यं च द्रष्टव्यं ; किन्तु यावत् अर्त्थसङ्ग्रहादिकं सम्यङ् न ज्ञायते तावत् तत्पठनं नात्यन्तम् उपकाराय स्यात् ।  

