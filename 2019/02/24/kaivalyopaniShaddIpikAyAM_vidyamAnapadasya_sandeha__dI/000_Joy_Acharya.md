+++
title = "000 Joy Acharya"

+++
[[Joy Acharya	2019-02-24, 06:18:49 [Source](https://groups.google.com/g/bvparishat/c/dIGAQWX6vMw)]]



**पुनश्च जन्मान्तरकर्मयोगात्स एव जीवः स्वपिति प्रबुद्धः।****  
****पुरत्रये क्रीडति यश्च जीवस्ततस्तु जातं सकलं विचित्रम्॥****  
****आधारमानन्दमखण्डबोधं यस्मिँल्लयं याति पुरत्रयं च॥१४॥**

**  
**

**पुनश्च** आनन्दात्मस्वरूपं प्राप्य भूयोऽपि **जन्मान्तरकर्मयोगात्** प्राग्भवीयकर्मानुसारात् **स एव** आनन्दात्मस्वरूपं प्राप्त एव सुषुप्तिं गतो न त्वन्यः **जीवः** प्राणविधारकः **स्वपिति** स्वप्नावस्थां गच्छति सुषुप्तात् अथवा **प्रबुद्धः** प्रबोधं[¹](#m_-2629762123149536550_sdfootnote1sym) जागरणं प्राप्तो भवतीति शेषः। इदानीं जीवब्रह्मणोरैक्यमाह पुरत्रय इति। **पुरत्रये** स्थूलसूक्ष्माज्ञानाख्ये पुरत्रये शरीरत्रये **क्रीडति** विहरति। **यश्च** **जीवः** चकार एवकारार्थः प्रसिद्धः परमात्मैव प्राणधारकः।[²](#m_-2629762123149536550_sdfootnote2sym) **ततस्तु** तस्मादेव जीवाऽभिन्नादेव न त्वन्यतः[³](#m_-2629762123149536550_sdfootnote3sym)।तस्मात् **जातम्**उत्पन्नं **सकलं** निखिलं **विचित्रं** विविधकर्मनामरूपं विश्वम्। **आधारम्** रज्जुरिव सर्पधाराबलीवर्दमूत्रितत्त्वादेःसकलस्य विश्वस्याधारभूतम् **आनन्दं** निरतिशयानन्दस्वरूपम्[⁴](#m_-2629762123149536550_sdfootnote4sym) **अखण्डबोधम्** आनन्दरूपत्वेऽपि स्वयंप्रकाशकैकस्वभावं[⁵](#m_-2629762123149536550_sdfootnote5sym) **यस्मिन्** अन्तरोक्ते[⁶](#m_-2629762123149536550_sdfootnote6sym) अखण्डबोधे **लयं** विनाशं **याति** गच्छति[⁷](#m_-2629762123149536550_sdfootnote7sym) **पुरत्रयं च** व्याख्यातं, चशब्दात् अन्यदपि।

  

  

  

अत्र कैवल्योपनिषदः मन्त्रः दीपिकासहितः प्रदत्तः। मन्त्रव्याख्यानावसरे आधारपदस्य व्याख्यानं दीपिकाकृता "**आधारम्**रज्जुरिवसर्पधाराबलीवर्दमूत्रितत्त्वादेःसकलस्य विश्वस्याधारभूतम्" इति विहितम्। तत्र सर्पधाराबलीवर्दमूत्रितत्त्वादेः इति पदस्य अस्मिन् वाक्ये केन प्रकारेण अन्वयः भवति तथा च तस्य कोऽर्थः इति मम सन्देहः। अस्मिन् विषये कृपया आलोकपातं कुर्वन्तु इति मे प्रार्थना।

  

Saibal Acharya

M.Phil Scholar, Dipartment of Sanskrit Studies

Ramakrishna Mission Vivekananda Educational and Research Institute

Belur Math, Howrah, 711202

  

