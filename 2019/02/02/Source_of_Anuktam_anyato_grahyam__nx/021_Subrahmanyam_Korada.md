+++
title = "021 Subrahmanyam Korada"

+++
[[Subrahmanyam Korada	2019-02-11, 17:13:46 [Source](https://groups.google.com/g/bvparishat/c/nx6oDePLkLE)]]



नमो विद्वद्भ्यः

  

इदमपि ध्येयम् --

’ **आख्यातानाम् अर्थं ब्रुवतां शक्तिः सहकारिणी ’ -- इति शाबरभाष्यम् (1-4-29)** . **शाक्तिश्च मानसिकी शारीरिकी आर्थिकी च** --**ज्योतिष्टोमेन स्वर्गकामो यजेत** इति श्रुतिवाक्येन न सर्वस्यापि जनस्य यागानुष्ठाने योग्यतासिद्धिः , किन्तु उक्तशक्तित्रयविशिष्टस्यैव ।

  

**आत्मगुणेषु ’ अनायासं ’ परिगणयति गौतमधर्मसूत्रम् । सापि अत्र अनुग्राहिका** । न च ’ **शिवरात्रौ जागृयात् ’** इति नियमः मादृशेषु प्रवर्तते - सत्यामपि तदनुष्ठाने प्रबलेच्छायाम् शरीरप्रकृतिविरोधात् - आयासकरत्वात् जागरणस्य । आयासश्च शरीरस्य मनसः उभयोर्वा पीडा ।

अत एव **षष्ठे पूर्वमीमांसायां नित्यकर्मानुष्ठानस्य यथाशक्तिस्वीकारः - सन्ध्यां मनसा ध्यायेत् , यावज्जीवम् अग्निहोत्रं जुहोति** -- इत्यादीनां श्रुतिवाक्यानां न केनापि सर्वथा सर्वदा अनुष्ठानं शक्यते इति सार्वजनीनमेतत् ।

  

तस्मात् स्थितः अशक्तपक्षः इति बोध्यम् ।

  

\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*

  

\>भाग्यवन्तो हि भवादृशेभ्यः शिक्ष्यन्ते शास्त्रेषु। अपि देववाण्या पाठयतो भवतो ध्वनिसञ्चिकास् सुलभाः शुश्रूषुप्रयोजनाय? के विषयाश्च सम्प्रति पाठ्यन्ते सम्मुखम्? \< --------

  

अहमपि भाग्यवान् तादृशान् शिष्यान् प्राप्य । ( अप्रियस्य च पथ्यस्य ) **राजन् वक्ता श्रोता च दुर्लभः ( रामायणे / महाभारते )** ।  

  

इदानीं सप्ताहत्रयं यावत् महाभाष्यम् (पस्पशाह्निकम्) - धनं स्वीकृत्य - आंग्लसंस्कृतसंमिळितमाध्यमेन - पाठ्यते । ध्वनिसमुद्रणमपि

क्रियते शिष्यैः । स च पाठः इतरवेदाङ्गदर्शनविशेषविषयपुरस्सरं प्रचलतीति ।

  

यदि तत्र पिपठिषवः सन्ति तेषां कृते संस्कृतमाध्यमेनैव पाठयितुं शक्नुयाम् ।





