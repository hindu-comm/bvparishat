+++
title = "056 Shriramana  Sharma"

+++
[[Shriramana  Sharma	2019-01-18, 11:50:02 [Source](https://groups.google.com/g/bvparishat/c/QSGEHcWEpy0)]]



On Thursday, January 17, 2019 at 8:52:57 PM UTC+5:30, korada wrote:  
  
 नमो विद्वद्भ्यः  
  
 \>If शास्त्रम् cannot tell anything about pronunciation, for what purpose have the Śikṣā-śāstrās been created? In case अविच्छिन्नगुरुशिष्यपरम्परा is enough for the learning of correct pronunciation, there would remain no purpose for the Śikṣā-śāstrās and even Prātiśākhyās. As humans are involved in अविच्छिन्नगुरुशिष्यपरम्परा, do they become immune to defects of pronunciation? As far I know, every śāstra is created for a specific purpose. \<  
  
 I never said शिक्षा does not say anything about pronunciation . You did not get the point --  
  
  

कोराडामहोदयाः सत्यमाहुः। गुरुमुखादधीतानाम् उच्चारणादीनां शोधनार्थं शास्त्राणि भवन्ति। न हि उच्चारणस्य कस्या वा अपि क्रियायाः शब्दात्मकेन वर्णनेन कृत्स्नं स्वरूपं शक्यते अधिगमयितुम्। शब्दानां हि बोधने परिमितिः नानाकारणप्रयुक्ता भवति।  
  
तस्माद् उच्चारणं कथं कार्यमिति वर्णनमात्रेण तन्न यथावत् कारयितुं शक्यते गुरूपदेशम् अन्तरा। विशेषतः ओष्ठौ जिह्वाग्रं च विहाय इतरे अन्तरतरवर्तिनो मुखावयवा नातीव स्वच्छन्दतया नियन्त्रयितुं शक्यन्तेऽस्माभिः। उदाहरणाय -  
  
१) जिह्वामूलेन हनूमूलोपलक्षितस्य soft palate आख्यस्य अवयवस्य स्पर्शनं कवर्गार्थं किं सम्पूर्णतया बुद्धिपुरस्सरं प्रत्येकावान्तरक्रियानुसन्धानपुरस्सरं क्रियते?  
२) “नासिकाविवरणाद् आनुनासिक्यम्” इति यद् उच्यते प्रातिशाख्ये तत्र कथं वा नासिकाविवरणं कर्तुं soft palate इत्यस्य उन्नयनम् अवनयनं वा क्रियते इति नैव सङ्कल्पपुरस्सरं कुर्मः प्रत्युत आजानसिद्धेन (जन्मान्तरसिद्धेन वा) अभ्याससंस्कारमात्रेण।  
३) कण्ठस्य (घोषतन्त्र्योः) दृढतरप्रयत्नेन उच्चैस्त्वं भवति इति शास्त्रं वदति। परन्तु इयता (milli?) newton force प्रदानेन उदात्तो भवति, इयता स्वरितो भवति इति न बोधयितुं कारयितुं शक्यते। अस्माकं यन्त्रत्वाभावात्।  
  
तस्माद् गुरुणा उच्चारिते अनुकरणविधया शिष्येण उच्चारिते च स्वरूपवर्णनमात्रं जिज्ञासाशमनं शास्त्रेण बोध्यते ईदृशेषु विषयेषु। केषुचिदेव जिह्वाग्रादिविषयेषु बुद्धिपूर्वम् इत्थं तथा अन्यथा वा कर्तुं प्रभवामः इति तद्विषय उपदेशः क्रियाद्वारा सार्थको भवति। अन्यस्तु विषयः बुद्धिवैशद्यायैव भवति दोषवारणाय वा।  

  

श्रीरमणशर्मा।

  

