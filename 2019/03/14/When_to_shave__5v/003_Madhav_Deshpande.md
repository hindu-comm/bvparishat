+++
title = "003 Madhav Deshpande"

+++
[[Madhav Deshpande	2019-03-14, 20:14:13 [Source](https://groups.google.com/g/bvparishat/c/5vh5TlU5kDM)]]



The text titled Vedavicāra ascribed to Śyāmaśāstrī Draviḍa Dvivedī that I am editing and translating has an interesting discussion of this issue.

  

एवं क्षौरकर्माप्यन्धपरम्परया[^(^(\[1\]))](#m_-3170136039408808404__ftn1) दर्शपूर्णमासातिरेके कालेऽष्टम्यादि[^(^(\[2\]))](#m_-3170136039408808404__ftn2)- तिथिषु कुर्वन्ति । तत्रापस्तम्बाचार्यैः “पर्वणि च केशश्मश्रु वापयते,” “अप्यल्पशो लोमानि वापयत इति वाजसनेयक”मित्युक्तम् \[ĀpŚS 4.1.4-5\] । एवमन्यैरपि सूत्रकारैरुक्तम् । रामाण्डारैरपि “पर्वणि वपनमावश्यकमन्यत्रानियम” इत्युक्तम् \[Rāmāgni-cit’s commentary on ĀpŚS 4.1.4-5\]। तत्र बहवः शिष्टाः सूत्रे वीप्साया अभावादमायाः श्राद्धदिनत्वाद्

 “दन्तधावनताम्बूलक्षौराभ्यङ्गमभोजनम् ।

 रत्यौषधपरान्नं च श्राद्धकर्ता विवर्जयेत् ॥”

इति तत्र क्षौरनिषेधात्सूत्रगतपूर्वपदस्य पर्वद्वयसाधारणत्वेऽपि प्रथमपरित्यागे मानाभावाच्च पौर्णमास्यामेव वपनं कुर्वन्ति । अपरे तु दर्शे क्षौरनिषेधस्य स्मार्तत्वाच्छ्रौते तु तस्य दुर्बलत्वात्पर्वशब्दस्य पर्वद्वयसाधारणत्वादल्पशो लोमानि वापयत इति वाजसनेयिमताच्च पर्वद्वयेऽपि वपनं कुर्वन्ति । तदुभयमपि युक्तिमत्त्वात्साधु । केचिदधुनातनाः शिष्टाः पक्षमध्येऽष्टम्यामपि वपनं कुर्वन्ति तदेवात्यन्तमसमीचीनम् । “कुटुम्बहानिरष्टम्या”मिति तत्र क्षौरनिषेधात् । “मासे मासे गृहस्थानां पक्षे पक्षे च यज्वना”मिति क्षौरप्रकरणे धर्मशास्त्रकृद्भिराहिताग्नीनां पक्षान्त एव क्षौरकर्म कर्तव्य-मित्युक्तत्वाच्च । ननु रामाण्डारैः “पर्वणि वपनं नियतमन्यत्रानियम” इत्युक्तं तस्य क आशय इति चेदुच्यते । आहिताग्निभिरपि तीर्थयात्रादौ गङ्गादिमहानदीदर्शने वपनं कर्तव्यमेव तैस्तत्र पर्वापेक्षा नास्तीति ध्वनितम् । शिष्टा अपि तथैवाचरन्ति । तस्माद्युक्तमेवोक्तमष्टमीवपनमसाम्प्रदायिकमिति[^(^(\[3\]))](#m_-3170136039408808404__ftn3) ।

\[§ 200\]

प्रसङ्गादन्यदप्युच्यते । देशविशेषे ब्राह्मणाः शास्त्रीयं क्षौरकर्मानादृत्य यस्य यस्य यथा रुचिस्तथानुतिष्ठन्ति । केचिन्मुखे श्मश्रुधारणं कुर्वन्ति, केचिल्ललाटविस्तीर्णता-सिद्ध्यर्थं केशोल्लुञ्चनं कुर्वन्ति, केचिच्छिष्टाश्चौलोक्तकर्मोत्तरं निषिद्धमपि केशसंग्रहणं[^(^(\[4\]))](#m_-3170136039408808404__ftn4) बृहच्छिखासिद्धये[^(^(\[5\]))](#m_-3170136039408808404__ftn5) केशान् संगृह्य शिखां वर्धयन्ति । केचित्स्वहस्ते क्षुरमादाय गुह्यप्रदेशस्य[^(^(\[6\]))](#m_-3170136039408808404__ftn6) लोमानि च्छिन्दन्ति। श्रुतिषु श्मश्रूपपक्षकेशलोमनखानां क्रमेण वपनं कृन्तनं च विहितम् । तदनादृत्य यथाकथञ्चिद्वपनं कारयन्ति । सूत्रकारैस्तु श्मश्रूणां वपनं केशानां कृन्तनं सर्वेषां वा वपनमिति वपनं कर्तनं वा सर्वश्रौतस्मार्तकर्मणि विहितम् । शस्त्रविशेषेण केशोत्पाटनं तु नास्तिकानां तच्छास्त्रे “केशानुल्लुञ्चेच्चैत्यं वन्देदि”ति वाक्याद्विहितम् । तदप्यास्तिका ब्राह्मणा देशविशेषेऽनुतिष्ठन्ति ।

  

  

Madhav M. Deshpande

Professor Emeritus

Sanskrit and Linguistics

University of Michigan

\[Residence: Campbell, California\]

  



