+++
title = "035 Walter Slaje"

+++
[[Walter Slaje	2019-03-12, 13:33:44 [Source](https://groups.google.com/g/bvparishat/c/RpSjykp35OA)]]



\> वसन्तऋतोः आगमनात परं काकस्य स्वभावः बहिरागच्छति । काकः कको भवति पिकः पिको भवति ननु !



tasya kalpataror mūrdhni dakṣiṇaskandhakoṭare \|

kaladhautalatāprānte vidyate **vihagālayaḥ** \|\|

tasmin nivasati **śrīmān bhusuṇḍo nāma vāyasaḥ** \|

vītarāgo bṛhatkośe brahmeva nijapaṅkaje \|\|

\[...\]

teṣāṃ madhye sthitaś śrīmān bhusuṇḍaḫ pronnatākṛtiḥ \|

madhye satkācakhaṇḍānām indranīla ivonnataḥ \|\|

paripūrṇamanā mānī samas sarvāṅgasundaraḥ \|

prāṇaspandāvadhānena nityam antarmukhas sukhī \|\|

cirajīvīti vikhyātaś cirajīvitayā tayā \|

jagadviditadīrghāyus sa bhusuṇḍa iti śrutaḥ \|\|

yugāgamāpāyadaśādarśanaprauḍhamānasaḥ \|

pratikalpaṃ ca gaṇayan khinnaś śakraparamparām \|\|

janmanāṃ lokapālānāṃ śauriśakragarutmatām \|

saṃsmartā samatītānāṃ surāsuramahībhṛtām \|\|

prasannagambhīramanāḫ **peśalasnigdhamugdhavāk** \|

**avakravaktā** jñātā ca nirmamo nirahaṅkṛtiḥ \|\|

suhṛd dāntas tathā mitraṃ bhṛtyaḫ putro guruḫ prabhuḥ \|

sarvadā sarvathā nityaṃ sarvaṃ sarvasya saṃstave \|\|

somyaḫ prasannamadhuro rasavān mahātmā

hṛdyas sarovara ivāntar akhaṇḍaśaityaḥ \|

hṛtpuṇḍarīkakuharavyavahāravettā \|

gāmbhīryam accham ajahat prakaṭāśayaśrīḥ \|\|

\[...\]

pattrapuñjāt samuttasthau meghaśāva ivācalāt \|

he mune svāgatam iti **provāca madhurākṣaram** \|\|

saṅkalpamātrajātābhyāṃ karābhyāṃ kusumāñjalim \|

mahyam āśu dadau bālamegho haimam ivotkaram \|\|

idam āsanam ity uktvā navaṃ kalpatarucchadam \|

upanītavati tyaktabhṛtye **vāyasanāyake** \|\|

bhusuṇḍānūtthiteṣv īṣaccalapakṣeṣu pakṣiṣu \|

upaviṣṭaṃ muniṃ dṛṣṭvā svāsanonmukhadṛṣṭiṣu \|\|

sasabhākhagavṛndena bhusuṇḍena samaṃ tataḥ \|

tasmin kalpalatākuñje upaviṣṭo ham āsane \|\|

\[...\]

**sarabhasavacanā**bhirāmarūpaḫ

**priyamadhurocitacāruhṛdyavākyaḥ** \|

svayam iva navam āsthitaś śarīraṃ

sakalabhayāpaharaḫ paraḫ prakarṣaḥ \|\|



idam **amalagirā**ha hāsaśuddhaṃ

**mṛdupadam** ujjhitasambhramaṃ krameṇa \|

kathayitum akhilaṃ nijaṃ svarūpaṃ

madhura iva stanitena mugdhameghaḥ \|\|

  

<https://books.google.de/books?id=Ttlg-vUmi-4C&pg=PA346&lpg=PA346&dq=bhusunda+crow&source=bl&ots=r_3if5kQv9&sig=ACfU3U31UR4cDNRrCBs35hKLUTfmhLgcyw&hl=de&sa=X&ved=2ahUKEwjt_JKJkPzgAhUDsaQKHfk4BNkQ6AEwDXoECAIQAQ#v=onepage&q=bhusunda%20crow&f=false>  

  





> --  



