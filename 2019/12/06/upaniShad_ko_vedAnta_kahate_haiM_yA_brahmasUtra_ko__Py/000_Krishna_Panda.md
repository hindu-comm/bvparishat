+++
title = "000 Krishna Panda"

+++
[[Krishna Panda	2019-12-06, 20:54:47 [Source](https://groups.google.com/g/bvparishat/c/PyFt8Z8PkTM)]]



सभी विद्वानों को प्रणाम \|

  

मेरा प्रश्न हा कि -

  

वेदान्त का अर्थ क्या है ?  
  
उपनिषद् को वेदान्त कहते हैं या ब्रह्मसूत्र को ?  
  
वेदान्त कहना इन दोनों में से किसके लिए कहना उचित होगा ?  
  
क्योंकि कुछ लोग उपनिषद् को वेदान्त कह रहे हैं और कुछ लोग ब्रह्मसूत्र को वेदान्त कह रहे हैं \|  
  
वेदान्त शब्द का अर्थ होता है ‘वेदों का अंत’ \| अत एव उपनिषद् या ब्रह्मसूत्र – इन दोनों में से कौन वेदों का अंत है ? इसका निर्णय कैसे किया जाय ?  
  
1. क्या उपनिषद् वेदान्त है ?  
  
वेद के चार भाग हैं - 1.मंत्र संहिता 2. ब्राह्मण 3. आरण्यक और 4. उपनिषद्  
  
और क्योंकि वेद के अंत में उपनिषद् आते हैं इसीलिए उपनिषद् को वेदान्त कहते हैं \| इसीलिए ऐसा प्रतीत होता है कि पहले उपनिषद् के लिए ही वेदान्त शब्द का प्रयोग किया जाता था \| यहाँ ध्यातव्य है कि अंत का अर्थ सिर्फ क्रमानुसार अंत में आने से नहीं है बल्कि अंत का अर्थ सार अथवा निष्कर्ष होता है \| जैसा कि आप जानते हैं कि कोई भी प्रश्न के उत्तर में अंतिम अनुच्छेद (Paragraph) में निष्कर्ष (Conclusion) लिखा जाता है \| अत: सिद्ध होता है कि वेदों का निष्कर्ष उपनिषद् हैं \| इसीलिए वेद के सभी शाखाओं का निष्कर्ष भी उपनिषद् है \|  
  
2. क्या ब्रह्मसूत्र वेदान्त है ?  
लेकिन, जब ब्रह्मसूत्र आया तब ब्रह्मसूत्र को वेदान्त कहा गया \| क्यों ? इसीलिए, क्योंकि महाभारत-काल में ब्रह्मसूत्र की रचना बादरायण व्यास जी ने की थी \| इसको लिखने का उद्देश्य सभी उपनिषदों का सार लिखना था और उपनिषद् में परस्पर विरोधी मन्त्रों का समाधान करना था \| और तो और, ब्रह्मसूत्र तो उपनिषदों का भी निष्कर्ष है \|  
  
तो प्रश्न यह है कि निष्कर्ष तो दोनों ही हैं । तो फिर,  
  
उपनिषद् को वेदान्त कहते हैं या ब्रह्मसूत्र को ? वेदान्त कहना इन दोनों में से किसके लिए कहना उचित होगा ?  
  
आपका क्या मत है ? कृपा करके मुझे समझाइये \|

  

Krishna Gajendra Panda

Assistant Professor, Swaminarayan Vedant

BAPS Swaminarayan Sanskrit Mahavidyalay,Sarangpur

(affiliated with Shree Somnath Sanskrit University,Veraval)

