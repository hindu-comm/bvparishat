+++
title = "004 Neelesh Bodas"

+++
[[Neelesh Bodas	2019-12-29, 07:51:39 [Source](https://groups.google.com/g/bvparishat/c/4cfJinLuGW8)]]



नमांसि  
1) ई च खनः इत्यत्र औत्सर्गिकः हलन्तलक्षणः ण्यत् प्राप्तः, न हि यत् । तद्बाधित्वा चात् क्यपो निर्देशः ।  
2) "अचो यत्" इत्यत्र अज्ग्रहणम् व्यर्थं, विस्पष्टार्थं च । सर्वे व्यर्थनिर्देशाः ज्ञापकाः एव स्युः इति नैव आवश्यकम् ।          
         
3) "अचो यत्" इत्यत्र अज्ग्रहणम् "अजन्तभूतपूर्वमात्रादपि यत् तथा स्यात्"
इति निर्देशार्थम् - इति एकः पक्षः । पक्षेऽस्मिन् "अजन्तभूतपूर्वः = पूर्वम् अजन्तः, नेदानीम्" इत्याशयः, न हि "पूर्वम् अनजन्तः, इदानीम् अजन्तत्वं प्राप्तम्" इति । अतः "ई च खनः" अस्मिन् विषये नास्य काचित्प्रसक्तिः ।  
4) "अजन्तभूतपूर्वमात्रादपि यत् तथा स्यात्" अस्य पक्षस्य समर्थनार्थम् "दित्स्यम्, धित्स्यम्" आदीनि उदाहरणानि दत्तानि । "अतो लोपः" इत्यस्मिन् सूत्रे "आर्धधातुके" इति विषयसप्तमी स्वीक्रियते चेदेव एतानि उदाहणानि दातुं शक्यन्ते । "अचो यत्" इत्यत्र अज्ग्रहणेव तत्र विषयसप्तम्याः ज्ञापकम् - इति अस्मिन् पक्षे चिन्तनम् । परन्तु "आर्धधातुके" इति इति परसप्तमी स्वीक्रियते चेत्तु अज्ग्रहणम् विस्पष्टार्थमेव । अयमेव मुख्यपक्षः इति भासते (लोपस्तु आर्धधातुके "परे" एवोचितः - इति तत्त्वबोधिनी ) ।  
   
सादरं

नीलेशः

       

  





> To view this discussion on the web visit > [https://groups.google.com/d/msgid/bvparishat/CABODy2iyav96d-w74SFiZMokH0EsPe1GrqD4RhGWPKCctasJfw%40mail.gmail.com](https://groups.google.com/d/msgid/bvparishat/CABODy2iyav96d-w74SFiZMokH0EsPe1GrqD4RhGWPKCctasJfw%40mail.gmail.com?utm_medium=email&utm_source=footer).  

