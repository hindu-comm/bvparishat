+++
title = "001 श्रीमल्ललितालालितः"

+++
[[श्रीमल्ललितालालितः	2019-09-12, 04:51:10 [Source](https://groups.google.com/g/bvparishat/c/nK3cQsnAzqs)]]



लकारा आख्यातम् इत्युच्यन्ते । तदादेशत्वात् तिङामपि आख्यातसञ्ज्ञास्ति सर्व्वत्र । भाट्टमतेपि तथैव ।

व्याकरणमतेपि तिङन्तम् आख्यातान्तमेव भवति न त्वाख्यातम् । कदाचित् तथाप्रयोगस्तु गौणः प्रामादिको वा ।  

"यजेत इति तप्रत्ययेन" इत्यत्रापि लादेशस्य तप्रत्ययस्य आख्यातत्वव्यवहारः पूर्व्ववत् ।

  

> 
> > "यजेत" इति "त" प्रत्ययेन 1) आख्यात, 2) लिङ् 3) सङ्ख्या 4) काल 5) पुरुष > इति बोध्यते। तत्र आख्यातंशेन आर्थीभावना उच्यते, लिङ्-अंशेन शाब्दी > भावना। >
> 

तप्रत्ययनेाख्यातो बोद्ध्यते इत्येवं कथनं कुत्राप्यर्त्थसङ्ग्रहादिषु नास्ति । यस्य कस्यचिदज्ञस्य वाक्यमिदम् ।

  

> 
> > If we see 4th गद्य = "【प्रत्ययेप्यंंशद्वयं आख्यातत्वं लिङ्त्वं च। > आख्यातत्वं दशलकारसाधारणम्। लिङ्त्वं पुनर्लिङ्मात्रे। उभाभ्याम् > अंंशाभ्याम् भावनैव उच्यते।】" >
> 

अयमत्रार्त्थः

यजेत इत्यत्र प्रकृतिप्रत्ययौ वर्त्तेते । तत्र प्रत्यये लादेशत्वात् आख्यातत्वं नाम धर्म्मो वर्त्तते यथा तथा लिङ्लकारादेशत्वेन लिङ्त्वम् अपि धर्म्मो वर्त्तते इति । तथा च प्रामाणिकपुरुषोक्तवाक्येनैतेन कथमपि तप्रत्ययस्याख्यातवाचकत्वम् इति नोक्तम् ।

  

  

> "यजेत इत्याख्याताभिहितसङ्ख्याया" so now आख्यात is signifying the > सङ्ख्या and not "त" प्रत्यय।

अयमर्त्थः

यजेत इति यत् आख्यातान्तं पदं तत्र आख्यातत्वविशिष्टरूपेण तप्रत्ययेन अभिहिता या सङ्ख्या तस्याः । सङ्ख्याभिधायकत्वं तु लादेशानामष्टादशानां तिङस्त्रीणीत्यादिसमेताभ्यां द्व्येकयोरितिबहुष्वितिचसूत्राभ्यां लभ्यते इति प्रसिद्धमेव ।

  

> 
> > but if we consider आख्यात as a part of प्रत्यय, then it cannot be > signifier of सङ्ख्या। >
> 

आख्यातम् अन्यत् आख्यातत्वम् अन्यत् । सम्भेदेन कथनम् बोधे दोषं प्रकटयति ।  

  

> There is a solution to this problem in Hindi Tika "प्रकाशिका", written > by कामेश्वरनाथ मिश्र where आख्यात doesnt mean आख्यात here, but only > कथनम् .

दुष्टमिदम् । कथनं नाम व्यापारविशेषः पुरुषकर्त्तृकः , स न प्रत्ययो भवति ।

  

मया प्रागप्युक्तं स्वयमेव तत्तद्ग्रन्थाद्ध्ययने प्रवृत्तिः बहुफला न भवति , कस्यचिन्निकटे पठ्यते चेत् एकवारं श्रुत्वा तत्र कृतोयमेव श्रमो बहुफलदः स्यात् ।

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To view this discussion on the web visit > <https://groups.google.com/d/msgid/bvparishat/3594b7bd-0c46-4ede-b2ed-4b401abf3e44%40googlegroups.com>.  

