+++
title = "034 Janardana Hegde"

+++
[[Janardana Hegde	2019-09-25, 14:47:37 [Source](https://groups.google.com/g/bvparishat/c/ESWVVnToeZw)]]



चन्दमामा द्वादशभिः भाषाभिः प्रकाश्यते स्म । किन्तु सर्वासु अपि भाषासु समाना कथा न भवति स्म समाने मासे । केचन पुटाः एव सर्वासु अपि भाषासु समानाः भवन्ति स्म समाने मासे । चक्रक्रमेण भवति स्म सञ्चिकानां प्रकाशनम् । प्रथमे चक्रे चतसृणां पञ्चानां वा भाषाणां समावेशः । तासु प्रकाशिताः एव कथाः अनन्तरमासे अन्याभिः चतसृभिः भाषाभिः प्रकाश्यन्ते स्म । तृतीये चक्रे शिष्टाभिः भाषाभिः । एवम् आसीत् प्रकाशनक्रमः । देशभेदकारणतः जनैः अयं भेदः न ज्ञायते स्म । अथवा स्वमातृभाषया तां पत्रिकां पठन्तः वाचकाः अन्यभाषावस्तुविषये अवधानवन्तः न भवन्ति स्म ।

आदौ संस्कृतावृत्तिः तृतीये चक्रे आसीत् । गच्छता कालेन सा द्वितीयचक्रं प्रति गता ।

अहं २४ वर्षाणि यावत् चन्दमामायाः संस्कृतावृत्तेः सम्पादकः आसम्, आ प्रथमसञ्चिकातः २०१० तमवर्षपर्यन्तम् ।

  

> 
> > 
> >   
> > 
> > 

\- जनार्दन हेगडे

