+++
title = "047 Muralikrishna T"

+++
[[Muralikrishna T	2019-09-27, 12:08:45 [Source](https://groups.google.com/g/bvparishat/c/ESWVVnToeZw)]]



प्रणामाः,

वेतालकथादिविषयमधिकृत्य...

कथाकथने अस्मद्देशीयाः अत्यन्तं चतुराः । यतः बाल्यकाले बालकाः (बालिकाः वा) कथाः वा कविताः वा गृहजनैः श्रोतुम् इच्छन्ति । तदा स्वकल्पिताः कथाः अपि क्वचित् श्रावणीया भवन्ति । एवं स्वयंप्रेरणया मनसि आगताः कथाः पुनर्लिख्यन्ते अथवा पुनः पुनः श्राव्यन्ते च । तत्र अन्ते सा कथा \`इयं कथा पञ्चतन्त्रस्य\` इति वा, \`इयं कथा वेतालस्य\` इत्यादि नाम्ना प्रसिद्धिं प्राप्नोति । एवं कदाचित् कथायाः मूलं स्रोतः किमित्यपि वक्तुं न शक्यते ।

मातृकासम्पादनकाले एवं पाठ्यते यत् विष्णुशर्मरचिता पञ्चतन्त्रकथा का? इति मातृकातः \[Manuscript\] अपि ज्ञातुमशक्यमासीत् । यतः नानाविधाः कथाः मध्ये योजिताः आसन् । अतः पर्शियाभाषायाम् अनूदितायाः (वैदेशिकैः विविधाः ग्रन्थाः पर्शियाभाषायामनूद्य स्वदेशं नीताः इति इतिहासः कथयति) पञ्चतन्त्रकथायाः तथा अस्माकं देशे \`पञ्चतन्त्रम्\` इति नाम्ना प्रसिद्धिं प्राप्तासु मातृकासु उपलभ्यमानकथायाः च विश्लेषणं कृत्वा पञ्चतन्त्रं पुनर्निर्मितम् \[Panchatantra Reconstructed\] इति ।

यथा स्त्रीमूल-नदीमूलादिकं न प्रष्टव्यम् इति आभाणकम् अस्ति तथा कथामूलमपि न प्रष्टव्यम् ।अन्यच्च नीतिमार्गम् उपदेष्टुं, जनान् सन्मार्गे प्रवर्तयितुं किल एतत्सर्वं प्रवृत्तम् !? किं वदन्ति भवन्तः !?नमस्ते ।

  





> --  

> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  

> To view this discussion on the web visit > [https://groups.google.com/d/msgid/bvparishat/CANbPnbgjopk6UJWZgrxAGjCbhDhDL54htvWNBs_b1tLNyB%3DX9g%40mail.gmail.com](https://groups.google.com/d/msgid/bvparishat/CANbPnbgjopk6UJWZgrxAGjCbhDhDL54htvWNBs_b1tLNyB%3DX9g%40mail.gmail.com?utm_medium=email&utm_source=footer).  

