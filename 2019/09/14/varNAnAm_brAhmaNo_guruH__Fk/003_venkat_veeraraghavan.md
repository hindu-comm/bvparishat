+++
title = "003 venkat veeraraghavan"

+++
[[venkat veeraraghavan	2019-09-15, 23:55:43 [Source](https://groups.google.com/g/bvparishat/c/Fk23Mvx6VjM)]]



Another view on this matter fromChaitraratha Parva (MB)

  

Arjuna-Angaraparna samvada

  

\[Arjuna\]

   कारणं ब्रूहि गन्धर्व किं तद् येन स्म धर्षिताः

   यान्तो ब्रह्मविदः सन्तः सर्वे रात्राव् अरिंदम

 २ \[Gandharva\]

   अनग्नयो ऽनाहुतयो न च विप्र पुरस्कृताः

   यूयं ततो धर्षिताः स्थ मया पाण्डवनन्दन

 ३ यक्षराक्षस गन्धर्वाः पिशाचोरगमानवाः

   विस्तरं कुरुवंशस्य श्रीमतः कथयन्ति ते

ब्रह्मचर्यं परो धर्मः स चापि नियतस् त्वयि

  यस्मात् तस्माद् अहं पार्थ रणेऽस्मिन् विजितस् त्वया

१३ ब्रह्मचर्यं परो धर्मः स चापि नियतस् त्वयि

  यस्मात् तस्माद् अहं पार्थ रणे ऽस्मिन् विजितस् त्वया

१४ यस् तु स्यात् क्षत्रियः कश् चित् कामवृत्तः परंतप

  नक्तं च युधि युध्येत न स जीवेत् कथं चन

१५ यस् तु स्यात् कामवृत्तो ऽपि राजा तापत्य संगरे

  जयेन् नक्तंचरान् सर्वान् स पुरोहित धूर् गतः

१६ तस्मात् तापत्य यत् किं चिन् नृणां श्रेय इहेप्सितम्

  तस्मिन् कर्मणि योक्तव्या दान्तात्मानः पुरोहिताः

१७ वेदे षडङ्गे निरताः शुचयः सत्यवादिनः

  धर्मात्मानः कृतात्मानः स्युर् नृपाणां पुरोहिताः

१८ जयश् च नियतो राज्ञः स्वर्गश् च स्याद् अनन्तरम्

  यस्य स्याद् धर्मविद् वाग्मी पुरोधाः शीलवाञ् शुचिः

१९ लाभं लब्धुम् अलब्धं हि लब्धं च परिरक्षितुम्

  पुरोहितं प्रकुर्वीत राजा गुणसमन्वितम्

२० पुरोहित मते तिष्ठेद् य इच्छेत् पृथिवीं नृपः

  प्राप्तुं मेरुवरोत्तंसां सर्वशः सागराम्बराम्

२१ न हि केवलशौर्येण तापत्याभिजनेन च

  जयेद् अब्राह्मणः कश् चिद् भूमिं भूमिपतिः क्व चित्

२२ तस्माद् एवं विजानीहि कुरूणां वंशवर्धन

  ब्राह्मण प्रमुखं राज्यं शक्यं पालयितुं चिरम्



