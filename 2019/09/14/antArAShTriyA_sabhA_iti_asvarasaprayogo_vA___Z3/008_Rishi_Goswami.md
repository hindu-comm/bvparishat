+++
title = "008 Rishi Goswami"

+++
[[Rishi Goswami	2019-09-15, 15:04:11 [Source](https://groups.google.com/g/bvparishat/c/Z3g6CaXiUnI)]]



मया कोराडामहोदयानां भवतां च लेखः दृष्टः,  
तत्र आपत्तिपरिहारः अपि अभूत्।

तदपि प्रश्नः शिष्यते, यदि "international" अथवा "interschool" इत्यादिशब्दानां प्रयोगः कर्त्तव्यः, तर्हि कथं तत् भवेत्?

अपि च "international" इति प्रयोगः "राष्ट्राणां मध्ये" इत्यर्थे न दृश्यते अपितु "global" इत्यर्थे दृश्यते प्रायशः। तथैव अनुवादोपि कर्तव्यः।

विश्वशब्दात् भवार्थे ठक् विधीयते न वा, इति न जाने किन्तु "वैश्विक" इति शब्दः क्वापि न दृष्टः इति मन्ये त्याज्यः।

सार्वभौम-पार्थिव-शब्दौ अपि राजार्थे एव प्रयुक्तौ, अथवा पार्थिव इति विकारार्थे अपि। इति तौ अपि त्याज्यौ।

इदानीं, तदन्तविधिः यदि दृश्यते चेत् प्रयोगः साधुरेव। इत्येक एव उपायः शिष्यते।

यथा "अन्ताराष्ट्रिया प्रतियोगिता" अस्ति। अत्र "राष्ट्राणां मध्ये" प्रतियोगिता अस्ति इत्यर्थः नास्ति। "राष्ट्राणां मध्ये भवा/जाता प्रतियोगिता अस्ति इत्येवार्थः प्रतीयते, इति येन केन प्रकारेण तत्-स्वीकार्य प्रयोगः कर्तव्य इति मम आशयः जिज्ञासा च।

  

