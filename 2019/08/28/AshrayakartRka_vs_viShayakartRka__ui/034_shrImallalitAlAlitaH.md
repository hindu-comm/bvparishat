+++
title = "034 श्रीमल्ललितालालितः"

+++
[[श्रीमल्ललितालालितः	2019-08-29, 23:43:33 [Source](https://groups.google.com/g/bvparishat/c/uil32DnV_-o)]]



> दृष्टश्चायमभिधानप्रकारनियमोऽन्यत्रापि, तद्यथा-घटः पश्यति इति > दृशेराश्रयकर्तृकं ज्ञानं वाच्यम् । घटः प्रकाशते इत्यत्र > प्रकाशेर्विषयकर्तृकम् । विषय एव हि स्पष्टालोकमध्यवर्तित्वादिना > सौकर्येण देवदताश्रये ज्ञाने कर्तेति व्यपदिश्यते , न तु ज्ञानेन > कश्चिदतिशयो विषयो जन्यते । कोऽयं प्रकाशो नाम । यं प्राकट्यमाचक्षते > भाट्टाः । तत्र कारकशेषत्वेन षष्ठीप्रसङ्गे वचनम्। 】

  

  

अन्यकर्त्तृकस्यापि व्यापारस्यान्यकर्त्तृकत्वेनाभिधानं विवक्षावशात् भवति इति प्रतिपादयितुं दृष्टान्तोयम् ।

घटः पश्यति इतिपाठे ग्रन्थान्वये कश्चन क्लेशो भाति । तद्यथा --- घटः पश्यति इत्ययं प्रयोग आश्रयकर्त्तृकज्ञानमादाय इत्युक्तम् , आश्रयत्वञ्च धात्वर्त्थज्ञाननिरूपितम् एव । तच्च नोपपद्यते चैतन्यारोपम् अन्तरेण , अत एव आरोपितचैतन्यमादाय ज्ञानवत्त्वम् आदाय घटः पश्यति इतिप्रयोगे उपपादिते घटः प्रकाशते इतिप्रयोगस्य देवदत्ताश्रयत्वे सत्यपि सौकर्य्यविवक्षाप्रयुक्तत्वोक्तिर्न्न युज्यते । अत एव मन्मते घटं पश्यति इत्येव पाठः । तथा च तत्र देवदत्तरूपो यो धात्वर्त्थज्ञानाश्रयः तत्कर्त्तृक एव दृशधात्वर्त्थव्यापारः , घटः प्रकाशते इत्यत्र च देवदत्ताश्रये ज्ञाने सौकर्य्यविशेषमादाय धात्वर्त्थज्ञानविशेषानाश्रयस्यापि घटस्य काशधात्वर्त्थज्ञानकर्त्तृत्वं विवक्षाविशेषेण कथ्यते इति लभ्यते । इदञ्च शास्त्रान्तरप्रसिद्धमेव इति न किमपि विशिष्य वक्तव्यम् अस्ति । अत एव विदुषाम् अत्र चिन्ताक्लेशोपाकृतो भवति । प्राचीनानां संस्करणानां दर्शनेनेदं ज्ञायते यत् सम्पादकैः व्यग्रतया तत्सम्पादनं कृतम् इति ग्रन्थांशविभागोपि न समीचीनोस्ति इति । तद्यथा तत्र कारकशेषत्वेन इत्याद्यंशः रुच्यर्त्थानाम् इतिसूत्रांशषष्ठीविभक्त्यर्त्थबोधनायास्ति , परं सम्पादकस्यानवधानात् अकौशलाद् वा स असम्बद्धग्रन्थांशे योजितः ।  

मदीयपाठभेदकल्पनं शास्त्रान्तरप्रसिद्ध्यनुकूलम् इत्येव मयेदानीं वक्तुं शक्यते , मातृकानाम् अलाभात् । काश्चन दृष्टाः परं प्रथमचतुर्त्थो न लब्द्धः ।  



> lets take "घटः प्रकाशते" as घटः ज्ञायते।  

घटः प्रकाशते इत्यस्य घटः ज्ञायते इतिसमानार्त्थकत्वं नास्ति , प्रकाशते इत्यस्याकर्म्मकत्वात् ज्ञायते इत्यस्य च सकर्म्मकत्वात् । तथा च प्रकाशते इत्यत्र कर्त्ता घट एव विवक्षितः , ज्ञायते इत्यत्र घटः कर्म्म एव भवति तथैव प्रयोगात् । अत एव टीकोक्तविभागानुकूल्यं न भवति ।  

  

> 
> > We have usages such as 'घटो भाति, सविता प्रकाशते, पटः स्फुरति...' >
> 

  

तत्र वेदान्तरीत्याविचारे किञ्चिद् वैलक्षण्यम् अस्ति । अस्मद्रीत्या घटादिकर्त्तृकभानादिव्यापारः अनावृतस्वावच्छिन्नचैतन्यात्मकं ज्ञानमादायोपपद्यते । घटादेः स्वावच्छिन्नचैतन्यं प्रति कर्त्तृत्वं तु कथञ्चिद् व्यवहारानुोध्यद्ध्यासविशेषम् आदाय उपपादनीयम् ।

  

> 
> > तण्डुलः पचति is another usage.
> > 

अयं प्रयोगोपि घटः प्रकाशते इतिसमानार्त्थक एव शास्त्रान्तरप्रसिद्धः ।  

  

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  

  

On Wed, Aug 28, 2019 at 8:10 PM Rishi Goswami \<[gris...@gmail.com]()\> wrote:  

> ।। श्रीहरिः ।।  
>   
> रुच्यार्थानां प्रीयमाणः इत्यस्य पदमंजरी-टीकायाम् > स्वाश्रयकर्तृकव्यापारवाचक-विषयकर्तृकव्यापारवाचक-भेदेन धातुः द्विविधः > उक्तः।  
> तत्तु मया ज्ञातं सम्यक्। यन्न ज्ञातम्, तदयं अंशः यत्र 'दृशेः' > 'प्रकाशतेः' च भेदः उक्तः।  
>   
> तद्यथा =  
>   
> 【 कोऽभिलाषो लषेर्वाच्यः, रुचेस्तु विषयकर्तृकः। > द्दष्टश्चायमभिधानप्रकारनियमोऽन्यत्रापि, तद्यथा-घटः पश्यतीति > द्दशेराश्रयकर्तृ कं ज्ञानं वाच्यम्। घटः प्रकाशते इत्यत्र > प्रकाशेर्विषयकर्तृकम्। विषय एव हि स्पष्टालोकमध्य वर्तित्वादिना > सौकर्येण देवदताश्रये ज्ञाने कर्तेति व्यपदिश्यते, न तु ज्ञानेन > कश्चिदतिशयो विषयो जन्यते। कोऽयं प्रकाशो नाम, यं प्राकठ।ल्माचक्षते > भाट्टाः, तत्र कारकशेषत्वेन षष्ठीप्रसङ्गे वचनम्। 】  
>   
> इत्यस्य यदि अर्थंं कोपि प्रकाशते चेत् धन्यो भविष्यामि।  
>   
> प्रणमामि \_/\\\_  
>   

> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  

> To view this discussion on the web visit > <https://groups.google.com/d/msgid/bvparishat/733b173b-8818-42b5-9290-0fd1bc68a34d%40googlegroups.com>.  

