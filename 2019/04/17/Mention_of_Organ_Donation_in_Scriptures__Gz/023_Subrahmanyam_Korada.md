+++
title = "023 Subrahmanyam Korada"

+++
[[Subrahmanyam Korada	2019-04-19, 17:41:24 [Source](https://groups.google.com/g/bvparishat/c/GzO4gAlYOQM)]]



नमो विद्वद्भ्यः

  

The following श्रुति and स्मृति are the guidelines , when one gets a doubt in terms of कर्म and / or वृत्तम् (behavior) --

  

**तैत्तिरीयोपनिषत् - शीक्षावल्ली** --

  

वेदमनूच्य आचार्यो॑ न्तेवासिनमनुशास्ति -- सत्यं वद , धर्मं चर ......यान्यनवद्यानि कर्माणि तानि

सेवितव्यानि । नो इतराणि । यान्यस्माकग्ं सुचरितानि । तानि त्वयोपास्यानि । नो इतराणि।............  

श्रद्धया देयम् । अश्रद्धया ॑ देयम् । श्रिया देयम् । ह्रिया देयम् । भिया देयम् । संविदा देयम्।

  

अथ यदि ते कर्मविचिकित्सा वा वृत्तविचिकित्सा वा स्यात् । ये तत्र ब्राह्मणाः संमर्शिनः । युक्ता आयुक्ताः । अलूक्षा धर्मकामाः स्युः । यथा ते तत्र वर्तेरन् । तथा तत्र वर्तेथाः । अथाभ्याख्यातेषु । ये तत्र ब्राह्मणाः संमर्शिनः ........। एष आदेशः । एष उपदेशः । एषा वेदोपनिशत् । एतदनुशासनम् ।

एवमुपासितव्यम् । एवमुचैतदुपास्यम् ।

  

अनवद्यानि =impeccable ; नो = no : ह्रिया = with shy ; अभ्याख्यातः = निन्दितः , the one who is considered as a sinner / offender .

  

if you have any doubt in terms of कर्म / वृत्तम् - follow the ब्राह्मणाः - who are संमर्शिनः-

  

वृत्तम् - **बृहद्विवरणम् of माधव / विद्यारण्य** -

  

वृत्तम् कुलपरम्परागतो लौकिकाचारः । तत्रापि **मातुलसुताविवाह - मांसभक्षणादि - विप्रतिपत्तिदर्शनतः** सन्देहो भवति , तदानीं यस्मिन् देशे यस्मिन् काले यस्मिन् कुलेष्वयम् वर्तते तत्र तेषु देशकालकुलविशेषेषु वर्तमानाः संमर्शादिविशॅषेण

विशिष्टा ये ब्राह्मणाः तत्र सन्दिग्धे विषये यथा वर्तेरन् तथा त्वमपि वर्तस्व ।

  

**रागद्वेषौत्सुक्यादिदोषराहित्येन सम्यक् शास्त्रार्थनिर्णयकुशलाः संमर्शिनः** ।

  

**शाङ्करभाष्यम्-**

  

संमर्शिनः विचारक्षमाः ।

  

युक्ताः अभियुक्ताः कर्मणि वृत्ते वा । आयुक्ता अपरप्रयुक्ताः (शां)

  

नित्यनैमित्तिकानुष्ठाने स्वयं प्रवृत्ताः तत्रापि आसमन्तात् युक्ता आयुक्ताः अवैकल्येन सम्यगनुष्ठा स्याम इत्येवमभियुक्ता इत्यर्थः (माध)

  

अलूक्षाः अरूक्षाः अक्रूरमतयः (शां) रूक्षेण आग्रहेण वा रहिता अलूक्षाः (माध)

  

धर्ममेव कामयन्ते न तु **लाभं पूजादिकम्** इति धर्मकामाः (माध)

  

एष आदेशः विधिः (शां)

  

एवमुचैतदुपास्यम् उपास्यमेव चैतत् न अनुपास्यम् इति **आदरार्थं पुनर्वचनम्** (शां)

  

( उ=एव -- **निरुक्तम्**)

  

**गौतमस्मृतिः** --

  

वेदो॑ खिलो धर्ममूलम् , तद्विदां च स्मृतिशीले

  

**मनुस्मृतिः** --

  

वेदो॑ खिलो धर्ममूलं स्मृतिशीले च तद्विदाम् ।

आचारश्चैव साधूनाम् **आत्मनस्तुष्टिरेव च** ॥

  

**कालिदासः शाकुन्तले (दुष्यन्तः)** --

  

सतां हि सन्देहपदेषु वस्तुषु प्रमाणमन्तःकरणप्रवृत्तयः ।

  

धन्यो॑स्मि

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

  

On Fri, Apr 19, 2019 at 2:20 PM Rishi Goswami \<[gris...@gmail.com]()\> wrote:  

> Dhanyosmi Shee Koradaji.  
>   
>   
> Thank you for detailed answer.  
>   



