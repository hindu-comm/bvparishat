+++
title = "002 Subrahmanyam Korada"

+++
[[Subrahmanyam Korada	2019-04-15, 06:37:47 [Source](https://groups.google.com/g/bvparishat/c/aYdhi7TO2cg)]]



नमो विद्वद्भ्यः

  

>भक्तनिधिः” इति नाम व्याचक्षाणा सौभाग्यभास्कराख्ये भाष्ये भास्करराया वदन्ति“नात्र पाक्षिकोऽपि निध्यै नम इति प्रयोगः”। कोऽस्याभिप्राय इति सांप्रदायिका वदन्त्विति\<

  

सामान्यतः यल्लिङ्गं यद्वचनं या च विभक्तिः विशेष्यस्य तल्लिङ्गं तद्चनं सा  
च विभक्तिः विशेषणस्यापि - इति नियमः --

**विशेषणानां चाजातेः** (1-2-52)

**भाष्यम् (अतिशायने तमबिष्ठनौ** , 5-3-55) --

आश्रयतो लिङ्गवचनानि भवन्ति । गुणवचनानां हि शब्दानाम् आश्रयतो लिङ्गवचनानि भवन्ति । तद्यथा शुक्लं वस्त्रम् , शुक्ला शाटी , शुक्लः कम्बलः , शुक्लौ कम्बलौ , शुक्लाः कम्बलाः इति ।

यदसौ द्रव्यं श्रितो भवति गुणः तस्य यल्लिङ्गं वचनं च तस्य गुणस्यापि भविष्यति ।

(This is there in some other सूत्रs also across महाभाष्यम् )

  

**पङ्क्तिर्विंशतित्रिंशच्चत्वरिंशत्पञ्चाशत्षष्टिसप्तत्यशीतिनवतिशतम्** (5-1-59) ---

  

**भाष्यम्** --

यदि तर्हि - इमे विंशत्यादयो गुणवचनाः स्युः , सधर्मभिरन्यैः गुणवचनैः भवितव्यम् ।

अन्ये च गुणवचनाः द्रव्यस्य लिङ्गसंख्ये अनुवर्तन्ते , तद्यथा - शुक्लं वस्त्रम् ........तद्गुणस्यापि भवति ।

विंशत्यदयः पुनः नानुवर्तन्ते ।

अन्ये॑ पि वै गुणवचना नावश्यं द्रव्यस्य लिङ्गसंख्ये अनुवर्तन्ते , तद्यथा - गावो धनम् । **पुत्रा अपत्यम् । इन्द्राग्नी देवता । विश्वेदेवा देवता** । यावन्तस्ते तां वाशितामनुयन्ति सर्वे ते दक्षिणा समृद्ध्या इति ।

अथ अत्र अननुवृत्तौ हेतुः शक्यो वक्तुम् ?

बाढं शक्यो वक्तुम् ।

कामं तर्हि उच्यताम् । इह - कदाचिद्गुणः प्राधान्येन विवक्षितो भवति , तद्यथा - पञ्चोडुपशतानि तीर्णानि । अश्वैर्युद्धम् असिभिर्युद्धम् इति । न च असयो युद्ध्यन्ते , असिगुणाः पुरुषाः युद्ध्यन्ते , गुणस्तु खलु प्राधान्येन विवक्षितो भवति ।

इह तावद्गावो धनमिति , धिनोतेर्धनम् , एको गुणः स च प्राधान्येन विवक्षितः ।

**पुत्रा अपत्यमिति , अपतनादपत्यम् , एको गुणः स प्रधान्येन विवक्षितः** । ......

  

The most commonly offered example is - **वेदाः प्रमाणम् (न्यासः , पदमञ्जरी )** and this is from **गान्धर्ववेदः - सङ्गीतरत्नाकरः - 1, स्वराध्यायः** ।

  

**आदिर्ञिटुडवः** (1-3-5) - can be an example for संख्या ।

  

**देवात्तल्** ( 5-4-27) -- देवता -- अग्निर्देवता , गायत्री देवता

  

**देवतान्तात्तादर्थ्ये यत्** (5-4-24) --

**भाष्यम्** --

देवतान्तादित्युच्यते तत्रेदं न सिद्धयति - पितृदेवत्यमिति ।

किं कारणम् ?

न हि पितरो देवता ।

नैष दोषः । देवेः ऐश्वर्यकर्मणो देवः , तस्मात् स्वार्थे तल् । एवं च कृत्वा देवदेवत्यमपि सिद्धं भवति ।

**कैयटः** --

दिवेरिति । **क्रियाशब्दो देवताशब्दो** न तु जातिवाचीत्यर्थः ।

  

**पाणिनेः लिङ्गानुशासनप्रकरणम् -- पुंलिङ्गाधिकारः** --

  

40. **क्यन्तो घुः** । किप्रत्ययान्तो घुः पुंसि स्यात् । आधिः । **निधिः**। उदधिः। क्यन्तः किम् ? दानम् । घुः किम्? जज्ञिर्बीजम् ।

41\. **इषुधिः स्त्री च** । इषुधिशब्दः स्त्रियां पुंसि च । पूर्वस्यापवादः ।

  

**संबन्धमनुवर्तिष्यते** ( भाष्यम्) - इत्यादिप्रयोगेभ्यः इदं प्रकरणं सूचनामात्रम् इति व्याख्यातारः ।

तस्मात्॑भक्तनिधिः ललिता॑ इति लिङ्गगतासामानाधिकरण्ये॑पि साधुः प्रयोगः । भक्तनिधिशब्दस्य सामानाधिकरण्यसिद्ध्यर्थं पाक्षिको॑पि निद्ध्यै इति न कल्प्यः इति तात्पर्यम् । निधिशब्दः पुंलिङ्गः ।

  

धन्यो॑स्मि

  

  

  

  

  

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

  

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> For more options, visit <https://groups.google.com/d/optout>.  

