+++
title = "003 Anand Hudli"

+++
[[Anand Hudli	2019-04-21, 09:59:50 [Source](https://groups.google.com/g/bvparishat/c/BnHw1Ou2PfM)]]



Rishiji,

  

कश्चित् पुरुषः सुप्तः, नान्वयव्याप्तिमवगच्छति, न व्यतिरेकव्याप्तिं चापि अवगच्छति। तावता तत्पुरुषं प्रति अयं हेत्वाभासः इति न वक्तुं शक्यम्, परामर्शानुमित्योः प्रतिबन्धाभावात्। दृष्टान्ताभावेन उभयविधस्यापि व्याप्तिज्ञानस्य अनुत्पत्तौ परामर्शानुमित्योः प्रतिबन्धाभावात् हेत्वाभासो न सम्भवति। अमुं क्लेशं मनसि निधाय नवीननैयायिकैः अनुपसंहारी परिवर्तितः। तेषां मते, केवलान्वयिसाध्यकं यत्किंचित् स्थलं वक्तव्यम्, यथा "घटः अभिधेयत्ववान् पृथिवीत्वात्" इत्यादिः। अत्र साध्याभावः अप्रसिद्धः। अतः व्यतिरेकदृष्टान्तो नास्ति। अभिधेयत्वादिसाध्यं अत्यन्ताभावस्य अप्रतियोगि इत्यपि स्पष्टम्। व्यतिरेकव्याप्त्यंशे यः साध्याभावग्रहः तत्तुल्यग्रहः साध्यम् अत्यन्ताभावप्रतियोगि इति ग्रह:। तं ग्रहं प्रति अत्यन्ताभाव-अप्रतियोगि साध्यं इति निश्चयः प्रतिबन्धको भवति। अतः प्रतिबध्यप्रतिबन्धकभावः वक्तुं शक्यः। पूर्वोक्तस्थले अत्यन्ताभावाप्रतियोगि अभिधेयत्वम् अनुपसंहारी भवति।

  

Anand



