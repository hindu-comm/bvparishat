+++
title = "030 Dr Kuldip Dhiman"

+++
[[Dr Kuldip Dhiman	2019-10-21, 20:29:10 [Source](https://groups.google.com/g/bvparishat/c/LHUH6gcSQf0)]]



Sare Jahan se Achcha Hindostan Hamara by Iqbal and Sarfaroshi ki tamanna by Ram Prasad Bismil. Definitely before independendce.

  

Sāre jahāṉ se acchā, Hindositāṉ hamārā  
Ham bulbuleṉ haiṉ is kī, yih gulsitāṉ hamārā

G̱ẖurbat meṉ hoṉ agar ham, rahtā hai dil wat̤an meṉ  
Samjho wuhīṉ hameṉ bhī dil ho jahāṉ hamārā

Parbat wuh sab se ūṉcā, hamsāyah āsmāṉ kā  
Wuh santarī hamārā, wuh pāsbāṉ hamārā

Godī meṉ kheltī haiṉ is kī hazāroṉ nadiyāṉ  
Guls̱ẖan hai jin ke dam se ras̱ẖk-i janāṉ hamārā

Ai āb-i rūd-i Gangā! wuh din haiṉ yād tujh ko?  
Utrā tire kināre jab kārwāṉ hamārā

Maẕhab nahīṉ sikhātā āpas meṉ bair rakhnā  
Hindī haiṉ ham, wat̤an hai Hindositāṉ hamārā

Yūnān o-Miṣr o-Rūmā, sab miṭ ga’e jahāṉ se  
Ab tak magar hai bāqī, nām o-nis̱ẖaṉ hamārā

Kuch bāt hai kih hastī, miṭtī nahīṉ hamārī  
Ṣadiyoṉ rahā hai dus̱ẖman daur-i zamāṉ hamārā

Iqbāl! ko’ī maḥram apnā nahīṉ jahāṉ meṉ  
Maʿlūm kyā kisī ko dard-i nihāṉ hamārā!

  

Sarfaroshi ki tamanna

  

Sarfaroshi ki tamanna ab hamaare dil mein hai  
Dekhna hai zor kitna baazu-e-qaatil mein hai

aye watan Karta nahin kyun doosra kuch baat-cheet  
Dekhta hun main jise woh chup teri mehfil mein hai  
Aye shaheed-e-mulk-o-millat main tere oopar nisaar  
Ab teri himmat ka charcha ghair ki mehfil mein hai  
Sarfaroshi ki tamanna ab hamaare dil mein hai

Waqt aanay dey bata denge tujhe aye aasman  
Hum abhi se kya batayen kya hamare dil mein hai  
Khainch kar layee hai sab ko qatl hone ki ummeed  
Aashiqon ka aaj jumghat koocha-e-qaatil mein hai  
Sarfaroshi ki tamanna ab hamaare dil mein hai

Hai liye hathiyaar dushman taak mein baitha udhar  
Aur hum taiyyaar hain seena liye apna idhar  
Khoon se khelenge holi gar vatan muskhil mein hai  
Sarfaroshi ki tamanna ab hamaare dil mein hai

Haath jin mein ho junoon katt te nahi talvaar se  
Sar jo uth jaate hain voh jhukte nahi lalkaar se  
Aur bhadkega jo shola-sa humaare dil mein hai  
Sarfaroshi ki tamanna ab hamaare dil mein hai

Hum to ghar se nikle hi the baandhkar sar pe kafan  
Jaan hatheli par liye lo barh chale hain ye qadam  
Zindagi to apni mehmaan maut ki mehfil mein hai  
Sarfaroshi ki tamanna ab hamaare dil mein hai

Yuun khadaa maqtal mein qaatil kah rahaa hai baar baar  
Kya tamannaa-e-shahaadat bhi kisee ke dil mein hai  
Dil mein tuufaanon ki toli aur nason mein inqilaab  
Hosh dushman ke udaa denge humein roko na aaj  
Duur reh paaye jo humse dam kahaan manzil mein hai

Wo jism bhi kya jism hai jismein na ho khoon-e-junoon  
Toofaanon se kya lade jo kashti-e-saahil mein hai

Sarfaroshi ki tamanna ab hamaare dil mein hai.  
Dekhna hai zor kitna baazuay qaatil mein hai.

  





> To view this discussion on the web visit > [https://groups.google.com/d/msgid/bvparishat/CALw-kjVOePvrFsiO4%2BfMKVzZSW6KO4NW%2BDFp3qvFq2PdY7X1ww%40mail.gmail.com](https://groups.google.com/d/msgid/bvparishat/CALw-kjVOePvrFsiO4%2BfMKVzZSW6KO4NW%2BDFp3qvFq2PdY7X1ww%40mail.gmail.com?utm_medium=email&utm_source=footer).  

