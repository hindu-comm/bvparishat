+++
title = "000 kamlesh chokashi"

+++
[[kamlesh chokashi	2019-10-02, 00:04:13 [Source](https://groups.google.com/g/bvparishat/c/UpwirSIapms)]]



मान्याः

अनेन सह मदीयः एकः लेखः प्रेषितः अस्ति ।  

अथर्ववेद - निरुक्त शास्त्र के प्रेरक के रूप में \*
--------------------------------------------------------------------------------------------------------------

 प्रो. कमलेशकुमार (चोकसी)शास्त्री

 संस्कृतविभाग, गुजरात युनिवर्सिटी, अहमदबाद

 निवास -24,बी वीरनगर सोसायटी, नवावाडज रोड, अहमदाबाद 380013 (मो. 09825478876)

-----------------------------------------------------------------------------------------------------------

**प्रस्तावना **

 मनुष्य को जो ज्ञान होता है, उसके दो भाग है । एक तो जगत् के वर्तमान पदार्थों के अस्तित्व का ज्ञान है । जैसे कि रस्ते पर जाते हुए किसी आदमी की नजर एक सिक्के पर पडती है ।सिक्के पर नजर पडते ही आदमी को उस सिक्के के अस्तित्व का ज्ञान हो जाता है । इसी तरह कोई गीत कान में सुनाई पडता है तो आदमी को उसके अस्तित्व का ज्ञान हो ही जाता है । ऐसे ही कोई वस्तु जिह्वा पर रखें,कीसी वस्तु का स्पर्श हो जाय,या फिर कोई सुगन्ध नाक में आ जाय, तो इन सब गीत वगेरह के अस्तित्व का ज्ञान आदमी को हो ही जाता है ।

 वस्तु के अस्तित्व मात्र के ज्ञान के हो जाने के बाद, दूसरे क्रम पर उस उस वस्तु के प्रयोग का तथा उस वस्तु की विविध प्रकार की विशेषताओं का ज्ञान भी आदमी को क्रमशः होता रहता है । इतना ही नहीं यह ज्ञान विकसित भी होता रहता है । इस प्रकार के ज्ञान को द्वितीय क्रम देने का कारण यह है कि पदार्थ के अस्तित्व के ज्ञान के बाद ही इस प्रकार का ज्ञान होता है । पदार्थ के अस्तित्व के ज्ञान के विना, उस के प्रयोग तथा उस पदार्थ की दूसरी विविध विशेषताओं का ज्ञान होना संभव नहीं है । जैसे कि – थोडे वर्ष पूर्व कम्प्यूटर नाम की वस्तु का हमें ज्ञान नहीं था । कम्प्यूटर नाम की वस्तु के अस्तित्व का ही ज्ञान नहीं था, इसी कारण उसके प्रयोग या उपयोगिता का तथा उसकी भिन्न भिन्न विशेषताओं का भी उस समय हमें ज्ञान न था । उसके बाद किसी निश्चित समय पर प्रथम तो कम्प्यूटर नाम की वस्तु के अस्तित्व का ज्ञान हुआ, ओर बाद में उसकी उपयोगिता के ज्ञान को प्राप्त करने का तथा उसकी विविध विशेषताओं को जानने का मार्ग खुल गया । आज हमें (1) कम्प्यूटर नाम की वस्तु का तथा (2) उसके विविध उपयोगों का तथा (3) उसकी विविध विशेषताओं का भी ज्ञान हमारे पास है । और यह ज्ञान क्रमशः विकसित भी होता रहता है ।

**वेद के मन्त्र और उनसे होने वाला ज्ञान**



इस तथ्यपूर्ण विचार की पृष्ठभूमि पर वेद के मन्त्रों को भी परखा जाना चाहिए । जैसेकि- वेद के मन्त्र को देख कर प्रथम तो उन के अस्तित्व का ज्ञान, फिर उन मन्त्रों के उपयोग का तथा आगे चल कर फिर उन मन्त्रों की विविध विशेषताओं का हमें ज्ञान होता है । इस प्रकार कुछ लोग ऐसे होते हैं जिन्हें मात्र मन्त्र के अस्तित्व मात्र का ही ज्ञान होता है । जब कि कुछ ऐसे भी लोग होते हैं, जिनको मन्त्र के अस्तित्व के ज्ञान के साथ साथ उस मन्त्र के विविध उपयोगों का भी ज्ञान हो जाता है । कई लोग इस स्तर से भी ऊँचे होते है, जिनको मन्त्र के .........................................................................................................................................

\* आर्यसमाज,कांकरवाडी,मुम्बई में आयोजित वेद-गोष्ठी के लिये तैयार किया गया लेख.(दिनांक 6-3-2010)



- - 2 - -

अस्तित्व के ज्ञान के साथ साथ उस मन्त्र के विविध उपयोगों का भी तथा उन उन मन्त्रों में निहित अनेकानेक विशेषताओं का भी ज्ञान हो जाता है । इस तृतीय प्रकार के लोग ही वेद-मन्त्र के विशेषज्ञाता – ऋषि माने जाते रहे हैं ।

**अथर्ववेद का मन्त्रचतुष्टय**

 अथर्ववेद के तृतीय काण्ड के तेरहवें सूक्त में ये चार मन्त्र हैं-

**यददः संप्रयतीरहावनदता हते ।**

**तस्मादा नद्यो 3 नाम स्थ ता वो नामानि सिन्धवः ।।1।।**

**यत् प्रेषिता वरुणेनाच्छीभं समवल्गत ।**

**तदाप्नोदिन्द्रो वो यतीस्तस्मादापो अनु ष्ठन ।।2।।**

**अपकामं स्यन्दमाना अवीवरत वो हि कम् ।**

**इन्द्रो वः शक्तिभिर्देवीस्तस्माद् वार्नाम वो हितम् ।।3।।**

**एको वो देवोSप्यतिष्ठत् स्यन्दमाना यथावशम् ।**

**उदानिषुर्महीरिति तस्मादुदकमुच्यते ।।4।।**

 अथर्ववेद में आने वाले इन उपरिलिखित मन्त्रों को देखने वाले कम से कम तीन प्रकार के लोग हुए हैं। तद्यथा –

 1. कुछ लोगों ने इन मन्त्रों को देख-सुन कर मात्र इन के अस्तित्व का ही ज्ञान प्राप्त किया है । अर्थात् इन मन्त्रों का विनियोग मात्र इन के उच्चारण तक ही सीमित रखा ।

 2. कुछ लोगों ने इन मन्त्रों को देख-सुन कर इन के अस्तित्व के ज्ञान के साथ साथ इनके उपयोग का भी ज्ञान प्राप्त किया है । अर्थात् इन मन्त्रों का विनियोग मात्र इन के उच्चारण तक ही सीमित न रख कर इन मन्त्रों के अर्थों को भी जाना है । और इन अर्थों में निहित विचारों से भौतिक व्यवस्थाएँ बना-बनवा कर लाभ उठाया है । जैसे कि –

 इस संकेतग्रह के कारण ही पं. सातवलेकरजी ने प्रथम मन्त्र के विवरण में लिखा है - “ मेघों से वृष्टि होती है और नदियों में महापूर आता है । नदियाँ भरने ( भर जाने का) यह एक कारण है । नदियों के महापूर का दूसरा भी एक कारण है, वह है बरफ का पिघलना ।......इस प्रकार पूर्वोक्त दोनों कारणों से महापूर आने से जल प्रवाहों का बडा नाद होता है, इसलिये नाद करने हेतु जलप्रवाह का नाम नदी होता है।”[\[1\]](#m_4239570691227048960__ftn1) अर्थात् इस मन्त्र के अर्थ पर सूक्ष्मता से विचार करके नदियों में आने वाले पूर के दो कारणों का ज्ञान पा लिया गया है । और जब यह ज्ञान हो गया तब वर्षा में तथा गरमी में बाढ के आने से होने वाली हानिको रोक ने के उपायादि भी विचारे गये । 

 - - 3 - -

इसी तरह “ यत् प्रेषिता ........ 0 ”।। इस मन्त्र में से प्रेरणा ले कर आदित्य के द्वारा मेघ में से ले कर, आकाश से भेजे गए जल को, नाचते हुए तुरंत ही धरती को लीपटते हुए देख कर, आप् नाम से संबोधित करना शीख लिया । इतना ही नहीं, आकाश से गिरने वाला जल आदित्य-सूर्य की कृपा से आता है, इस तथ्य को भी जान लिया ।[\[2\]](#m_4239570691227048960__ftn2)

 “ अपकामं स्यन्दमाना..... 0 ” ।। इस मन्त्र में से प्रेरणा ले कर स्यन्दमान जलों को उनकी ही शक्ति से (नहर आदि के रूप में) यथेष्ट स्थान में ला कर, बांध बना कर अर्थात् रोक कर इच्छानुरूप प्रयोग की व्यवस्था की गई है । संभवतः इसी कारण पं. सातवलेकरजी ने इस मन्त्र के विवरण में लिखा है - “ अपनी इच्छा से जैसे चाहे वैसे प्रवाहित होने वाले जल को नहर आदि कृत्रिम मार्गों के द्वारा अपनी खेती आदि के विशेष कार्यों को सिद्ध करने के लिये जो अपनी इच्छानुसार चलाया जाता है उसको वारि (वार्, वारम् ) कहा जाता है । ”[\[3\]](#m_4239570691227048960__ftn3)

 इसी प्रकार “ एको वो देवोप्यतिष्ठत् .....0 ” ।। इस मन्त्र से स्यन्दमान जल ठहर भी सकता है और उस ठहरा कर रखे गये जल राशि को बढाया भी जा सकता है, इस रहस्य को जाना । इस रहस्य के आधार पर मनुष्य ने भूगर्भ टंकीयाँ बनवाने की प्रेरणा ली और जल संग्रह करने का उपक्रम किया ।

 3. आगे चल कर कुछ लोगों ने इन मन्त्रों के अस्तित्व का ज्ञान प्राप्त करने के साथ साथ इन मन्त्रों के अर्थों की गहराई में जा कर, इन अर्थों में निहित विचार-सूत्रों से लाभ उठा कर, कालान्तर में एक स्वतन्त्र
निर्वचनशास्त्र को ही जन्म दे डाला । तद्यथा - 

 जब किसी ऋषि कोटी के विद्वान् ने इन मन्त्रों को देखा,समझा तो उन के मन में विचार की ये तरंगें प्रस्फुटित हुई ।

 \* आपः शब्द किसी वस्तु का नाम है ।

 \* इस वस्तु का किसी क्रिया से सम्बन्ध है । 

 \* इस क्रिया का अस्तित्व इसी शब्द में ही देखा जा सकता है ।

 \* इस शब्द में रही क्रिया का तथा उसके अर्थ का भी कोई आपसी सम्बन्ध अवश्य है ।

 \* क्रिया तथा उसके अर्थ के इसी आपसी सम्बन्ध के कारण ही किसी वस्तु के लिये यह नाम प्रसिद्ध हुआ है ।

 \* यदि एक शब्द के लिये ऐसा हो सकता है, तो अन्य शब्दों के लिये भी इस प्रकार से विचार किया जा सकता है ।

 बस , अब एक दिशा प्राप्त हो गई । आचार्य यास्क के निरुक्त शास्त्र के मूल भूत सिद्धान्त इस विचार तरंग का ही परिपाक है । जैसा कि हम जानते है, निरुक्त शास्त्र के मूल भूत सिद्धान्त इस प्रकार से हैं –

 - - 4 - -

 \* सर्वाणि नामानि आख्यातजानि । अर्थात् सभी नाम आख्यात=धातु से उत्पन्न होते हैं ।

\* जिस धातु से नाम उत्पन्न होता है उस धातु को धातु इसी लिये कहा जाता है कि वह अपने भीतर किसी अर्थ को धारण करके रखता है - “ दधाति अर्थम् स धातुः ।”

 \* धातु का अर्थ तथा उस नाम का लोक प्रसिद्ध अर्थ, इन दोनों का एक दूसरे से सम्बन्ध अवश्य होता है ।

 अत एव यदि हम किसी नाम के अर्थ का (निर्वचन का ) विचार करना चाहते हैं, तो हमें क्रमशः तीन सोपान चढने होते हैं । तद्यथा –

 1. सर्व प्रथम नाम में निहित धातु का निश्चय करना पडता है ।

 2. धातु का निश्चय हो जाने पर उस धातु के अर्थ का पता करना पडता है ।

 3. धातु के अर्थ का पता चल जाने के बाद अब अन्तिम चरण में उस धात्वर्थ का लोक प्रसिद्ध अर्थ के साथ सम्बन्ध प्रस्थापित करवा देना होता है ।

 इन तीन चरणों-सोपानों के साथ ही निरुक्त शास्त्र का कार्य पूर्ण हो जाता है । तद्यथा – “पाचकः” इस नाम को ही लें, तो हमें उपर्युक्त तीन सोपान चढने होंगें ।

 प्रथम तो पाचक इस नाम में कौन सा धातु है ? यह निश्चित करना पडेगा ।(यहाँ पर पच् धातु है ।) द्वितीय सोपान में यह बताना पडेगा कि इस पच् धातु का अर्थ क्या है ?(पच् धातु का अर्थ है – पकाना ।) अब तृतीय सोपान में यह बताना होगा कि धात्वर्थ तथा लोक प्रसिद्ध अर्थ में क्या सम्बन्ध है ? इस प्रश्न का उत्तर देने के लिये हमें कहना पडता है कि - पकाने की क्रिया को करने वाला होने से पाचक को पाचक कहा जाता है । इस प्रकार निरुक्त शास्त्र में “पाचकः” इस नाम के अर्थ का विचार किया जाता है ।

 अथर्ववेद के निम्न लिखित मन्त्र में निरुक्त शास्त्र के इन तीनों सोपानों का स्पष्ट रूप से निर्देश हुआ है । तद्यथा -

 **यददः संप्रयतीरहावनदता हते ।******

** तस्मादा नद्यो 3 नाम स्थ ता वो नामानि सिन्धवः ।।1।।**

** **इस मन्त्र का पदच्छेद इस प्रकार दिया गया है – यद् । अदः । सम् S प्रयतीः । अहौ । अनदत । हते । तस्माद् । आ । नद्यः। नाम । स्थ । ता । वः । नामानि । सिन्धवः ।।1।।

 इस मन्त्र में “नद्यः नाम” कह कर स्पष्ट रूप से “नदी” नाम का निर्देश है । साथ ही इस नाम का निर्वचन बताने के लिये प्रथम सोपान के रूप में “अनदत” क्रिया का स्पष्ट संकेत दे कर नदी नाम “नद्” धातु से सिद्ध होता है, इस बात का निर्देश कर दिया गया है । इतना ही नहीं, मन्त्र में “ तस्माद् ” पद रख कर क्रिया तथा नाम 



 - - 5 - -

 (के अर्थ) के आपसी सम्बन्ध का कारण भी सूचित कर दिया गया है ।[\[4\]](#m_4239570691227048960__ftn4) इस प्रकार हम देख सकते हैं कि यास्काचार्य के निरुक्त शास्त्र के निर्वचन पद्धति के सभी सोपानों को यहाँ प्रदर्शित कर दिया गया है । जैसे कि – नदी यह नाम नद् धातु से उत्पन्न होता है । नद् धातु का अर्थ शब्द करना है । शब्द करने वाली होने से नदी को नदी कहा जाता है ।[\[5\]](#m_4239570691227048960__ftn5) इसी प्रकार अथर्ववेद के निम्न लिखित मन्त्र में भी आपः शब्द(-नाम) को दृष्टि समक्ष रख कर निरुक्त शास्त्र के इन्हीं तीनों सोपानों का पुनः सुस्पष्ट रूप से निर्देश किया गया है । तद्यथा - 

 **यत् प्रेषिता वरुणेनाच्छीभं समवल्गत ।******

** तदाप्नोदिन्द्रो वो यतीस्तस्मादापो अनु ष्ठन ।।2।।**

** **इस मन्त्र का पदच्छेद इस प्रकार दिया गया है – यत् । प्र इषिताः । वरुणेन । आत् । शीभम् । सम् अवल्गत । तत् । आप्नोत् । इन्द्रः । वः । यतीः । तस्मात् । आपः । अनु । स्थन ।।2।।

 इस मन्त्र में भी “आपः” कह कर स्पष्ट रूप से “अप्” नाम का निर्देश है । साथ ही इस नाम का निर्वचन बताने के लिये प्रथम सोपान के रूप में “आप्नोत्” इस क्रियापद का स्पष्ट संकेत दे कर “अप्” नाम “आप्” धातु से सिद्ध होता है, इस बात का निर्देश कर दिया गया है । इस प्रकार यास्काचार्य के निरुक्त शास्त्र के निर्वचन पद्धति के प्रथम सोपान को यहाँ प्रदर्शित कर दिया गया है । जैसे कि-“अप्” यह नाम “आप्” धातु से उत्पन्न होता है । “आप्” धातु का अर्थ “व्याप्त होना” है । आकाशस्थ मेघों से पृथ्वी पर, आकर जल पृथ्वी पर व्याप्त हो जाते हैं इस लिये वर्षा के जल को अप् =आपः कहा जाता है ।[\[6\]](#m_4239570691227048960__ftn6) सायणाचार्य ने इस मन्त्र के भाष्य़ में कहा है कि – तत् तदानीं यतीः गच्छतीः वः युष्मान् इन्द्रः आप्नोत् । तस्मात् कारणात् अनु अनन्तरम् ततः प्रभृति आपः स्तनं अप् शब्दवाच्या भवत ।[\[7\]](#m_4239570691227048960__ftn7) अर्थात् वह उस समय जाती हुई तुमको इन्द्र ने प्राप्त किया । इसी कारण इस घटना के बाद से ही तुम आप् शब्द से वाच्य हो गये हो । इस कथन के साथ साथ वे यद्वा कह कर इस प्रसंग में दूसरा अर्थघटन भी देते हैं – यद्वा आप इति नाम अनु ष्टन अनुभवत ।[\[8\]](#m_4239570691227048960__ftn8) अर्थात् ( इन्द्र ने जब तुम्हें प्राप्त कर लिया तब इस घटना को देख कर " प्राप्त किये जाने वाले तुम हो" , इस लिये आप हो ऐसा ) अनुभव किया । सायण के इस कथन में भी आपः नाम के अर्थ का कीसी को अनुभव हुआ है, ऐसा स्पष्ट आशय दिखाई देता है ।

 इसी प्रकार इसी प्रसंग में आये हुये निम्न लिखित मन्त्र में वार् या वारि नाम को दृष्टि समक्ष रख कर निरुक्त शास्त्र के सोपानों का सुस्पष्ट रूप से निर्देश किया गया है । तद्यथा - ****

** अपकामं स्यन्दमाना अवीवरत वो हि कम् ।**

** - - 6 - - **

** इन्द्रो वः शक्तिभिर्देवीस्तस्माद् वार्नाम वो हितम् ।।3।।**

 इस मन्त्र का पदच्छेद इस प्रकार दिया गया है – अप कामम् । स्यन्दमानाः । अवीवरत । वः । हि । कम् । इन्द्रः । वः । शक्ति भिः । देवीः । तस्मात् । वाः । नाम । वः । हितम् ।।3।।

** **इस मन्त्र में भी “वाः” कह कर स्पष्ट रूप से “वार्” नाम का निर्देश है । साथ ही इस नाम का निर्वचन बताने के लिये प्रथम सोपान के रूप में “अवीवरत” इस क्रियापद का स्पष्ट संकेत दे कर “वार्” नाम “वार्” धातु से सिद्ध होता है, इस बात का निर्देश कर दिया गया है । इस प्रकार यास्काचार्य के निरुक्त शास्त्र के निर्वचन पद्धति के प्रथम सोपान को यहाँ प्रदर्शित कर दिया गया है । जैसे कि – “वर्” यह नाम “वार्” या “वृ” धातु से उत्पन्न होता है **।** “वार्” धातु का अर्थ है “ वारण करना, रोकना ”। स्यन्दमान अर्थात् टपकते हुये या बहते हुये पानी को शक्ति के द्वारा रोके जाने की इच्छा की गई है, इस लिये पानी को वार् (या वारि ) कहा जाता है । सायणाचार्य इसी आशय को अपने वेदभाष्य में प्रदर्शित करते हुए कहते हैं कि
- “ वार् इति नाम प्रदर्शयति । अपकामम् विनैव कामेन स्यन्दमानाः सदा स्यन्दनं कुर्वाणाः वः युष्मान् इन्द्रः वः युष्माकं शक्तिभिः हेतुभिः अवीवरत वृत्तवान् युष्मान् स्वात्मसात् कर्तुम् ऐच्छत् । वर ईप्सायाम् । चुरादिरदन्तः । व्यत्ययेन सन्वद्भावः । वृणोतेर्वा स्वार्थिको णिच् ।। " [\[9\]](#m_4239570691227048960__ftn9) उधर उणादिसूत्र में भी इसी वृ + णिच् = वारि धातु से इञ् प्रत्यय कर के वारि शब्द को सिद्ध किया गया है ।[\[10\]](#m_4239570691227048960__ftn10) 

 इसी प्रकार अथर्ववेद के इसी सूक्त के निम्न लिखित मन्त्र में एक ओर “उदक” शब्द–नाम को दृष्टि समक्ष रख कर निरुक्त शास्त्र के अभिप्रेत सोपानों का सुस्पष्ट रूप से निर्देश किया गया है । तद्यथा - ****

** एको वो देवो प्यतिष्ठत् स्यन्दमाना यथावशम्।**

** उदानिषुर्महीरिति तस्मादुदकमुच्यते ।।4।। **

 इस मन्त्र का पदच्छेद इस प्रकार दिया गया है – एकः । वः । देवः । अपि । अतिष्ठत् । स्यन्दमानाः । यथा वशम् । उद् । आनिषुः । महीः । इति । तस्माद् । उदकम् । उच्यते ।।4।। 

** **इस मन्त्र में भी “उदकम्” कह कर स्पष्ट रूप से “उदक” नाम का निर्देश है । साथ ही इस नाम का निर्वचन बताने के लिये प्रथम सोपान के रूप में “ उत्+आनिषुः” इस क्रियापद का स्पष्ट संकेत दे दिया गया है । सायणाचार्य को भी इस मन्त्र में उदक नाम के निर्वचन की गन्ध आई है । अत एव वे उदकशब्दं निर्वक्ति । - ऐसा कह कर इस मन्त्र के भाष्य का प्रारंभ करते हैं ।[\[11\]](#m_4239570691227048960__ftn11) इस प्रकार यास्काचार्य के निरुक्त शास्त्र के निर्वचन पद्धति के प्रथम सोपान को यहाँ प्रदर्शित कर दिया गया है । जैसे कि –“उदक” यह नाम “उद्+अन्” धातु से उत्पन्न होता है ।अन् धातु का अर्थ है प्राणन । यहाँ पर “उद्+अन्” धातु का अर्थ “ उपर की ओर प्राण करना अर्थात् गति करना” है । समुद्रस्थ जल सूर्य के किरणों से तप कर आकाश की ओर गति करते हैं, इस लिये जल

 - - 7 - -

को “उदक” कहा जाता है ।[\[12\]](#m_4239570691227048960__ftn12) उधर पाणिनि उदक शब्द को उन्द् (भींगना) धातु से सिद्ध करते हैं ।[\[13\]](#m_4239570691227048960__ftn13) उपसंहार

 इस प्रकार हम देख सकते हैं कि अथर्ववेद के इन मन्त्रचतुष्टय में यास्कीय निरुक्त शास्त्र के मूलभूत सिद्धान्त बहुत ही स्पष्ट रूप से दृष्टिगोचर हो रहे हैं । यास्कीय निरुक्त शास्त्र के पूर्ववृत्त या इतिहास का विचार करते हुए कई आधुनिक विद्वानों ने भी वेद में निर्वचनशास्त्र के मूल होने का संकेत बताया है । इसके लिये वे प्रायः कारक क्रिया पदों में दिखाई देने वाले धातुसाम्यत्व के प्रयोगों को उद्धृत करते है । पर उन उद्धरणों से नाम पद का क्रिया पद से सम्बन्ध मात्र ज्ञापित होता है, निर्वचनशास्त्र के मूलभूत सिद्धान्तों की संपूर्ण सोपान पद्धति नहीं । हमने यहाँ जिस दृष्टि से उपर्युक्त मन्त्रचतुष्टय पर विचार किया है , उससे यास्कीय निर्वचन शास्त्र के मूलभूत सिद्धान्तों की संपूर्ण सोपान पद्धति इन मन्त्रों में उजागर हो कर , इन्हें निरुक्तशास्त्र के प्रेरक के रूप में प्रस्थापित करती है । इस प्रकार निरूक्त शास्त्र का प्रत्यक्षरूप से प्रेरक अथर्ववेद है, जब कि ऋग्वेदादि परोक्षरूप में प्रेरक है, ऐसा फलित होता है ।।

  ----------
000000 ---------



  

------------------------------------------------------------------------

[\[1\]](#m_4239570691227048960__ftnref1) तत्रैव, पृ.60

[\[2\]](#m_4239570691227048960__ftnref2) द्रष्टव्य, **सायणभाष्यम् **- “ यत् यदा वरूणेन राज्ञा आदित्येन वा प्रेषिताः प्रेरिता यूयम् आत् अनन्तरम् शीभम् – क्षिप्रनामैतत् – शीघ्रं समवल्गत संभूय नृत्यन्त्य इव वेष्टितवत्यः । ” - तत्रैव , पृ. 415 )

[\[3\]](#m_4239570691227048960__ftnref3) **अथर्ववेद,** (हिन्दी - अनुवाद) अनु. पं. श्री सातवलेकरजी,प्रका. स्वाध्याय मंडल, पालडी, जि. वलसाड, सन् - , पृ. 

[\[4\]](#m_4239570691227048960__ftnref4) तुलना करें – " तस्मात् कारणाद् यूयम् आ आभिमुख्येन अव्यवधानेनैव नद्यो नाम भवथ । अनेन नदनाद् नद्यः इति निर्वचनं कृतं भवति ।। ” - **सायणभाष्यम्**, तत्रैव, पृ. 414

[\[5\]](#m_4239570691227048960__ftnref5) (- तुलना करें , “नद्यः कस्मात् ? नदनाः भवन्ति । शब्दवत्यः ।- यास्कीयम् निरुक्तम् ,अध्याय-2,पाद – 6, पृ. 174 तथा अस्योपरि दुर्गाचार्यस्य टीका - “नद्यः कस्मात् ? उच्यते,- नदनाः ह्येताः भवन्ति । शब्दवत्यः । शब्दसंयुक्ताः। - दुर्गटीका, पृ.175)

[\[6\]](#m_4239570691227048960__ftnref6) (- तुलना करें , आप्नोतेर्हृस्वश्च । - उणादिकोषः, पाद-2,सूत्र-58. आप्नोतीति आपः । इसी व्युत्पत्ति के आधार पर स्वामी दयानन्द सरस्वती ने अपने वेदभाष्य में आपः इस शब्द को अनेकत्र वायु =प्राणवायु का वाचक भी माना है – आप्नुवन्ति शरीरम् इति आपः,शरीरस्थाः प्राणाः इत्यर्थः । )

[\[7\]](#m_4239570691227048960__ftnref7) तत्रैव , पृ. 414

[\[8\]](#m_4239570691227048960__ftnref8) तत्रैव , पृ. 414

[\[9\]](#m_4239570691227048960__ftnref9) **सायणभाष्यम्**, तत्रैव, - पृ. 415

[\[10\]](#m_4239570691227048960__ftnref10) “ वसिवपि....वादिवारिभ्य इञ् ।” - **उणादिकोषः,** पाद-4,सूत्र-125. वारयति निवारयतीति वारिः । गजबन्धनी शृंखला वा । जले नपुंसकम् – वारि ।

[\[11\]](#m_4239570691227048960__ftnref11) देखें – तत्रैव, पृ. 415 

[\[12\]](#m_4239570691227048960__ftnref12) तु. – निरुच्यते उदननात् । -**सायणभाष्यम्** , तत्रैव पृ. 415

[\[13\]](#m_4239570691227048960__ftnref13) "उदकञ्च ।" - **उणादिकोषः**, पाद-2,सूत्र-38. , उनत्ति क्लेदयतीति उदकम् , जलम् वा ।

