+++
title = "000 dr bhartendu dvivedi"

+++
[[dr bhartendu dvivedi	2021-12-10, 09:34:45 [Source](https://groups.google.com/g/bvparishat/c/sQxAMxwj-5c)]]



पद्मश्री डाॅ0 कपिल देव द्विवेदी की 103 वीं जयन्ती ज्ञानपुर आर्य जगत् एवं संस्कृत के अन्तर्राष्ट्रीय विद्वान् पद्मश्री डाॅ0 कपिल देव द्विवेदी की 103 वीं जयन्ती के अवसर पर विश्वभारती अनुसंधान परिषद ज्ञानपुर और चातुर्वेद संस्कृत प्रचार संस्थानम् वाराणसी द्वारा संस्कृत के सम्वर्धन में डाॅ0 कपिल देव द्विवेदी का अवदान विषय पर वर्चुअल माध्यम से राष्ट्रीय व्याख्यान गोष्ठी का आयोजन किया गया। गोष्ठी में अपने विचार व्यक्त करते हुये सम्पूर्णानन्द संस्कृत विश्वविद्यालय के आचार्य प्रो0 हरिप्रसाद अधिकारी ने कहा संस्कृत एक जीवन्त भाषा है। संस्कृत के सम्वर्धन में डाॅ0 कपिल देव द्विवेदी का महत्वपूर्ण योगदान है। उनकी रचनाओं से लाखों छात्रों ने संस्कृत सीखी है। मंै स्वयं 35 वर्षो से इन रचनाओं से छात्रों को निःशुल्क प्रतिदिन संस्कृत पढ़ाता हूँ। मेरे माध्यम से देशी और विदेशी दोनों छात्रों ने हजारों की संख्या में संस्कृत सीखी है संस्कृत शिक्षा से लेकर प्रौढ रचनानुवाद कौमुदी तक संस्कृत सीखने के लिए नवीन वैज्ञानिक पद्धति से लिखी गयी हंै। डाॅ0 द्विवेदी की रचनाओं से छात्र प्रथम श्रेणी और प्रथम स्थान प्राप्त करते हैं। गोष्ठी में सम्बोधित करते हुए आचार्य डाॅ0 सुद्युम्न आचार्य ने कहा कि संस्कृत के माध्यम से डाॅ0 द्विवेदी जी ने जीवन जीया और संस्कृत के माध्यम से जीवन जीने की पद्धति का निदर्शन किया। वे मनसा, वाचा और कर्मणा संस्कृत के लिए समर्पित थे। उन्हांेने वेदों को जनसामान्य तक पहुॅचाया। वेदों के वैज्ञानिक तथ्यों को प्रकट किया। वैज्ञानिकों के लिए शोध का मार्ग प्रशस्त किया। डाॅ0 द्विवेदी जी के व्याकरण, भाषाविज्ञान, वैदिक व्याकरण पर लिखे गये ग्रन्थ बहुमूल्य और मार्गदर्शक हैं। आप व्याकरण के सरलीकरण के उन्नायक हैं। वेदों की परा और अपरा विद्या दोंनो को स्पष्ट किया। गोष्ठी को सम्बोधित करते हुए डाॅ0 नवलता (लखनऊ) ने कहा कि डाॅ0 द्विवेदी ने वेदांे के वास्तविक, तात्विक, आध्यात्मिक, वैज्ञानिक अर्थ का प्रणयन किया। खण्डित आर्ष परम्परा को पुनस्र्थिपित करने वाले ऋषि परम्परा के वे महर्षि थे। संस्कृत व वेद के अध्ययन और अध्यापन की परम्परा को आगे बढ़ाया। संस्कृत जीवन शैली के वे आदर्श ऋषि थे। गोष्ठी में अध्यक्षीय उद्बोधन में कुलपति डाॅ0 प्रो0 रूप किशोर शास्त्री ने कहा कि वेद और संस्कृत भारतीय संस्कृति और भारत की आत्मा हैं। दोनों पर ही डाॅ0 द्विवेदी जी ने अपनी लेखनी चलाई है। उनके लिखे ग्रन्थ मार्गदर्शक का कार्य करते हैं। उनके ग्रंथो में वैज्ञानिकता, दार्शनिकता, आध्यात्मिकता का समन्वय है। वे अपने ग्रन्थों को छात्रों, शोधकर्ताओं, वैज्ञानिक शोधकर्ताओं तक पहुचाने में सफल रहे। गोष्ठी में विभिन्न प्रान्तों के विद्वानों तथा शोध छात्रों ने 150 से अधिक संख्या में प्रतिभाग किया। विश्वभारती अनुसन्धान परिषद् द्वारा स्व0 पदम्श्री डाॅ0 कपिल देव द्विवेदी स्मृति विश्वभारती सम्मान 2021 प्रो0 रूप किशोर शास्त्री, प्रो0 हरि प्रसाद अधिकारी, डाॅ0 सुद्युुम्न आचार्य और डाॅ0 नवलता को प्रदान किया गया। गोष्ठी का शुभारम्भ आचार्य विमलेश सुखवाल के वैदिक मंगलाचरण, विजय पाण्डेय के लौकिक मंगलाचरण से आरम्भ हुआ। डाॅ0 शंम्भू त्रिपाठी ने संस्कृत में स्वागत गीत प्रस्तुत किया। कार्यक्रम की रूपरेखा संयोजक डाॅ0 चन्द्रकान्त शुक्ल (मऊ) ने प्रस्तुत की तथा कार्यक्रम का सफलतापूर्वक संचालन किया। अतिथियों का स्वागत एवं सम्मान डाॅ0 भारतेन्दु द्विवेदी ने किया तथा धन्यवाद ज्ञापन कार्यक्रम की सहसंयोजिका डाॅ0 ऋचा ने प्रस्तुत किया।

