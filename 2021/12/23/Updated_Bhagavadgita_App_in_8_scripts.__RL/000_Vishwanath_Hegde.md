+++
title = "000 Vishwanath Hegde"

+++
[[Vishwanath Hegde	2021-12-23, 16:05:04 [Source](https://groups.google.com/g/bvparishat/c/RL9jenOvloQ)]]



नमः सर्वेभ्यः ।

संस्कृतस्य शास्त्राणां च प्रसाराय 'भूमा'संस्थया नैकविधानि कार्याणि क्रियमाणानि सन्ति । तेषु तन्त्रांशानां (Mobile apps) सर्जनमप्यन्यतमं वर्तते ।

  

'भूमा'द्वारा अधुना यावत् शाङ्करभाष्योपेता भगवद्गीता, दशोपनिषदः, ब्रह्मसूत्राणि, वेदान्तसारः, वेदान्तपरिभाषा चेति पञ्च तन्त्रांशाः प्राकाश्यन्नीताः ।

  

तेषु भगवद्गीतातन्त्रांशस्य नूतनं परिष्करणं सिद्धमस्ति । अस्मिन् परिष्कृते तन्त्रांशे अष्टसु लिपिषु गीताश्लोकाः पठितुं शक्याः । देवनागरी, कन्नड, मलयालम्, तमिळ, तेलुगु, गुजराती, वङ्ग, ओरियालिपिषु गीतापाठः उपलभ्यते ।

  

किञ्च प्रतिश्लोकं शाङ्करभाष्यं संस्कृतेन सम्पूर्णतया योजितमस्ति । येन पिपठिषूणां जिज्ञासूनां च कृते अध्ययनं सुकरं स्यादिति विश्वसिमः ।

  

पदानाम् अन्वेषणायापि सौकर्यं कल्पितं वर्तते येन गीतायां प्रयुक्तानि पदान्यन्वेष्टव्यानि चेत् विना विलम्बं पदमिदं कस्मिन्नध्याये कस्मिन् श्लोके वर्तते इत्यपि ज्ञातुं शक्यते ।

  

कृपया सर्वेपि अस्य तन्त्रांशस्य उपयोगं कुर्वन्त्विति प्रार्थयामः । विषयममुं सर्वत्र प्रसारयन्त्वित्यपि निवेदयामः । पाठशाला-गुरुकुल-महाविद्यालय-विश्वविद्यालयेषु अधीयानानां संस्कृतच्छात्राणां महत्प्रयोजनाय एतत्स्यादिति नः विश्वासः ।

  

Bhagavadgita android app link:

<https://play.google.com/store/apps/details?id=in.lucidify.bhagavadgita>  

  

For any query, suggestions mail us at : [bhoomas...@gmail.com]()

