+++
title = "006 Aravinda Rao"

+++
[[Aravinda Rao	2021-04-22, 16:46:04 [Source](https://groups.google.com/g/bvparishat/c/Kdlri1O9hec)]]



धन्यवादाः सुदर्शन महाशय,  
ऋग्वेदस्य मन्त्राणां ऋषयः एव एतावन्तः सन्ति। आवली दीर्घा वर्तते। प्रायः यजुर्वेदस्य अपि आवली दीर्घा भवितुमर्हति। एतेषु बहवः दार्शनिकाः तत्त्वचिन्तकाः च आसन्। वेदेषु, तत्रापि उपनिषत्सु तत्त्वविचारस्यैव प्राधान्यम् इति सर्वजनसम्मतम् । सर्वत्र ब्रह्म-दृष्टिः, सर्वात्म-भावः, यस्तु सर्वाणि भूतानि आत्मन्येवानुपश्यति, इत्यादि उदाराः भावनाः दृश्यन्ते।  
भवद्भिः प्रेषितायाम् आवल्यां प्रायः धर्मशास्त्र-कर्तारः न सन्ति इति मन्ये। यद्यपि वशिष्ट, गौतम, इत्यादि नामानि सन्ति तथापि पितृणां नामानि पश्यामः चेत् एते अन्ये जनाः इति प्रतीयते।  
वैदिकऋषीणां धर्म-शास्त्रकाराणां च भावसादृश्यम् वर्तते वा इति मम संशयः। यद्यपि वेदोक्त-धर्मस्य उपबृंहणार्थं स्मृतयः इति उक्तम्, तथापि वेदे विद्यमाना भावनाः धर्म ग्रन्थेषु श्लथीभूताः इव पश्यामः। परमार्थ दृष्टिः व्यवहारदृष्टिः इति वेदेषु न विद्यते इति मे मतिः। धर्म-ग्रन्थेषु मुख्यतया व्यवहारदृष्टिम् अवष्टभ्य समाज-व्यवस्थापने, चातुर्वर्ण्य-व्यवस्थायाः नियन्त्रणे च आग्रहः दर्शितः। प्रायः तस्मिन् समये आवश्यकम् इति ते अचिन्तयन्। ।अधुना समाजे विद्यमानानां सङ्घर्षणानाम् इदम् अपि एकं कारणम् इति भाति।

अरविन्द राव्  

  
  
।  

  





> To view this discussion on the web visit > [https://groups.google.com/d/msgid/bvparishat/CAAs%2BaZP_tHFz-ecPenX1Syn8c6YNTxrPQgoUGFTzh9XjeHBiLQ%40mail.gmail.com](https://groups.google.com/d/msgid/bvparishat/CAAs%2BaZP_tHFz-ecPenX1Syn8c6YNTxrPQgoUGFTzh9XjeHBiLQ%40mail.gmail.com?utm_medium=email&utm_source=footer).  

