+++
title = "007 उज्ज्वल राजपूत"

+++
[[उज्ज्वल राजपूत	2021-06-21, 11:05:10 [Source](https://groups.google.com/g/bvparishat/c/IIaTWUDxtRE)]]



कुशा॑ग्रमहोदय,

  

ये ग॒तास् तान् न प्रष्टुं॑ शक्नुमः क॒थम् ई॒दृशः॑ प्रयो॒ग इति॑। इ॒ह सा॒धु भव॑ता कृ॒तं यत् पू॑र्वक॒वीनां॑ प्रयो॒गाः प्र॑का॒शं व्यप॑दिष्टाः। कु॒शा॒ग्रेण॑ क॒विना॑ क॒थञ्चि॒द् उप॑पादितः स्याद् अ॒यं प्र॑यो॒ग इति॒ न सम्भा॑व्यत इ॒दानी॑म्। अथ॒ कोऽप्युत्त॑रः क॒विः पू॑र्वक॒वीनां॑ प्रयो॒गान् व्य॑पदि॒शन् भव॑तः प्रयो॒गं न व्यप॑देक्ष्यति।

  

चि॒त्राः प्र॑यो॒गा दृ॑श्यन्ते क॒विभिः॑ कृ॒ताः। यथा॒यं ना॑राय॒णीये॑—

  

भूयोऽपि॒ किन्नु **कृ॑णुमः** प्रणतार्तिहा॒री गो॑वि॒न्द ए॒व परि॑पालयतात्सु॒तं नः॑। (४३९)

  

सा केषां॒ नु भा॒षाऽनु॑कर्तुं शक्यते॒ऽ॒स्माभिः॑? किन्नु ज॑यदे॒वस्य॑? किन्नु मू॑कक॒वेः? किन्नु प॑ण्डितरा॒जस्य॑? किन्नु रे॑वाप्रसा॒दस्य॑? किन्न्वत्र॒ भव॑तः शङ्करक॒वेः? किन्नु भव॒तोऽपि॑ वा?  

  

अथ॒ यदि॒ "न मे॒ न म॒" इती॒दं भव॑त॒ उत्त॑रं॒ तर्हि॑ क॒थं तेषा॒म् अनु॑कुर्याम॒ ये प्रेता॒ उत्त॑रं॒ दातु॒म् अश॑क्ताः?

