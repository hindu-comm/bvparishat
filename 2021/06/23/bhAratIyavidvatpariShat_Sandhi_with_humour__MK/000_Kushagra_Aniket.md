+++
title = "000 Kushagra Aniket"

+++
[[Kushagra Aniket	2021-06-23, 08:45:12 [Source](https://groups.google.com/g/bvparishat/c/MK8lFkijSB0)]]



सर्वेभ्यो नमः।  

  

केवलं मनोरञ्जनाय -

  

सन्धिज्ञानमावश्यकम्। कथासरित्सागरात्-  
  
“अथैका तस्य महिषी राज्ञः स्तनभरालसा।  
शिरीषसुकुमाराङ्गी क्रीडन्ती क्लममभ्यगात्॥  
  
सा जलैरभिषिञ्चन्तं राजानमसहा सती।  
अब्रवीन्मोदकैर्देव परिताडय मामिति॥  
  
तच्छ्रुत्वा मोदकान् राजा द्रुतमानाययद्बहून्।  
ततो विहस्य सा राज्ञी पुनरेवमभाषत॥  
  
राजन्नवसरः कोऽत्र मोदकानां जलान्तरे।  
उदकैः सिञ्च मा त्वं मामित्युक्तं हि मया तव॥  
  
सन्धिमात्रं न जानासि माशब्दोदकशब्दयोः।  
न च प्रकरणं वेत्सि मूर्खस्त्वं कथमीदृशः॥  
  
इत्युक्तः स तया राजा शब्दशास्त्रविदा नृपः।  
परिवारे हसत्यन्तर्लज्जाक्रान्तो झगित्यभूत्॥”  
  
(कथासरित्सागरः १/६)  

  

ममाभिमतम्-

  

अतिसन्धिर्न कर्तव्यो भाषणे जीवने तथा।  
प्रथमाद्बोधने क्लेशो द्वितीयात्कोरणाभयम्॥1  

  

“भाषण और जीवन में अति-सन्धि नहीं करनी चाहिए। प्रथम से समझने में कष्ट होता है और द्वितीय से कोरोना का भय।”  

  

सन्धिर्मेलनार्थमिति वाचस्पत्यम्।  

  

कोरोणाक्रान्तशब्देषु संहिता न भविष्यति।  
इति शोचन्ति शब्दज्ञाः संहिताभ्यासनिर्वृताः॥2  
  
"कोरोना से भयभीत शब्दों में संहिता नहीं सिद्ध होगी" ऐसा सोचते हुए वैयाकरण संहिता के अभ्यास से मुक्त हो गए।"  

  

  

कामिन्यः शब्दमर्मज्ञाः सलज्जाश्चावनीश्वराः।  
यदाऽऽयायुस्तदा लोके कवीनां स्यात्सुमङ्गलम्॥3  

  

"जब कामिनियाँ शब्दों के मर्म को जानने वाली होंगी और राजागणलज्जाशील हो जाएँगे, तब संसार में कवियों का कल्याण होगा।"

  

सम्पूर्णप्रकरणम्-

  

<https://sa.wikisource.org/wiki/%E0%A4%95%E0%A4%A5%E0%A4%BE%E0%A4%B8%E0%A4%B0%E0%A4%BF%E0%A4%A4%E0%A5%8D%E0%A4%B8%E0%A4%BE%E0%A4%97%E0%A4%B0%E0%A4%83/%E0%A4%B2%E0%A4%AE%E0%A5%8D%E0%A4%AC%E0%A4%95%E0%A4%83_%E0%A5%A7/%E0%A4%A4%E0%A4%B0%E0%A4%99%E0%A5%8D%E0%A4%97%E0%A4%83_%E0%A5%AC>  

  

Best,

Kushagra

  

Kushagra Aniket

Cornell University'15

[ka...@cornell.edu]()

  

