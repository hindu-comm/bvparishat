+++
title = "000 Nagaraj Paturi"

+++
[[Nagaraj Paturi	2021-06-14, 12:08:50 [Source](https://groups.google.com/g/bvparishat/c/wO9vLk_N1bU)]]



श्रीमन्,  

अत्र मूले एव अन्यथाग्रहः संवृत्तः, मम भवतश्चेति भाति । तद्यावद् विशदयितुमीहे ।  

  

भवता अनुषक्ते चलचित्रे तत्र भवता केनचित् ञकारस्वरूपं प्रति यदुक्तं तत्र मदीयमभिप्रायम् आविष्कर्तुं मया विस्तरेण लिखितम् । तदीयोच्चारणे अनुनासिको यकार इव ञकारः श्रूयते । बहुभिश्च तथैवोच्चार्यते ।  

  

मदीये लेखे यत् 'प्रथमः प्रकारः' 'द्वितीयः प्रकारः' इति ञकारोच्चारणस्य प्रसिद्धं प्रकारद्वयं निर्दिश्यते तत् मयाऽनुषक्तं श्रव्यद्वयमुद्दिश्य । सौकर्यार्थं तत् पुनरत्र आसजामि । तत्र प्रथमः प्रकारः चलचित्रगतध्वन्यनुसारी । द्वितीयो शास्त्रानुसारितया मदभिप्रेतः ।  

  

ञकारस्य नकारसदृशमुच्चारणं प्रति यदुच्यते भवता, तत्र मया स्वाभिप्रायो न प्रकाशितः ।  

  

यदि तस्यैव निराकरणे भवतस्तात्पर्यं, तर्हि मया लिखितं न‍ प्रसङ्गानुकूलम् । तदुपेक्ष्यताम् ।  

  

इति विद्वज्जनविधेयः,  

नागेन्द्रपवनः

