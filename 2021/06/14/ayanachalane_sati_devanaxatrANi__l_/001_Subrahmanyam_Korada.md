+++
title = "001 Subrahmanyam Korada"

+++
[[Subrahmanyam Korada	2021-06-15, 03:17:39 [Source](https://groups.google.com/g/bvparishat/c/l_rdradmWqk)]]



नमो विद्वद्भ्यः

  

उदगयनपूर्वपक्षाहः पुण्याहेषु कार्याणि -- **आपस्तम्बगृह्यसूत्रम्, 1-2**

  

= उत्तरायणशुक्लपक्षदिनेषु , पुण्याहेषु अर्थात् पुण्यनक्षत्रसहितदिनेषु च उपनयनादिदेवकर्माणि अनुष्ठेयानि ।

  

 समानस्य अहः पञ्च पुण्यानि नक्षत्राणि ।  

  

**तैत्तिरीयब्राह्मणे 1 अष्टके 5 प्रश्ने 2-7 अनुवाकेषु नक्षत्रविभागः** ।

  

**सुदर्शनाचार्यस्य सूत्रतात्पर्यदर्शनम् --**

**  
**

उदगयनेत्यादिरयं समासो द्वन्द्वः । तेषु कार्याणि । गार्ह्याणीति शेषः । एषं समुच्चयः , न विकल्पः । एतच्च सामान्यविधानं तत्र तत्र विशेषविधानेन अपोद्यते नियम्यते च । **एवम् उदगयनादीनां विधाने सत्यपिक्वचिदनियमः प्रतिभासते** । **’ सर्व ऋतवो विवाहस्य ’ ( आप गृ 2-12)** इति वचनात् । यदा दक्षिणायने’पि विवाहः स्यात् तदा समावर्तनं तत्कालसमीपकाल एव । इतरथा उदगयनसमावृत्तस्य शरदि विवाहे सति बहुकालव्यवधाने - **’ अनाश्रमी न तिष्ठेत्तु दिनमेकमपि द्विजः ’ (दक्षस्मृतिः 1-10)** इति निषेधातिक्रमप्रसङ्गात् ।

... तथा गृहनिर्माणप्रवेशयोः **ज्योतिश्शास्त्रे दक्षिणायनस्यापि विधानात्** , अविगीतशिष्टाचाराच्च **उदगयनानियमः** । तथा अपरपक्षे’पि आपञ्चम्याः ज्योतिश्शास्त्रादेव शिष्टाः कर्माण्याचरन्ति । तथैव

ज्योतिश्शास्त्रादन्नप्राशनगृहनिर्माणप्रवेशान् रात्रावप्याचरन्ति । तथैव यदा पुण्याहः ज्योतिषोक्तदोषोपहताः तदा अश्लीलेष्वपि तदुक्तगुणयुक्तेषु अविगानेन कर्माण्याचरन्ति । ज्योतिश्शास्त्रमपि वेदाङ्गत्वात्

गृह्यमाणकारणत्वात् शिष्टपरिगृहीतत्वाच्च कल्पसूत्रादिवदादरणीयमेव । निर्णये तु शिष्टाः प्रमाणं सर्वत्र ।

  

’ युग्मास्त्वश्लीलानि , चत्वार्यश्लीलानि ’ ( तै ब्रा 1-5-2) \|

  

धन्यो’स्मि

  

  

Dr.Korada Subrahmanyam  
Professor of Sanskrit (Retd)

299 Doyen , Serilingampally, Hyderabad 500 019  
Ph:09866110741

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

  

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To view this discussion on the web visit > [https://groups.google.com/d/msgid/bvparishat/CAFY6qgG1%2Bf-Pw%2B5DWuiCmADWy3y9-4mgDnDbfaAdTM6e-V8boA%40mail.gmail.com](https://groups.google.com/d/msgid/bvparishat/CAFY6qgG1%2Bf-Pw%2B5DWuiCmADWy3y9-4mgDnDbfaAdTM6e-V8boA%40mail.gmail.com?utm_medium=email&utm_source=footer).  

