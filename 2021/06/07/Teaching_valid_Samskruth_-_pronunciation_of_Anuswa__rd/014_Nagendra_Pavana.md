+++
title = "014 Nagendra Pavana"

+++
[[Nagendra Pavana	2021-06-10, 22:10:47 [Source](https://groups.google.com/g/bvparishat/c/rdwXjlkvbsQ)]]



आर्य विश्वास,  

नमस्ते ।  

"यावत्संयुक्तयोः स्थानकरणयोर्विभागो न भवति न तावत् कश्चिद् ध्वनिरुत्पद्यते" इत्यननुनासिकानां ककारादीनां प्रसङ्गे कथितम् । सत्यमेवमेतत् । ङकारादिष्वनुनासिकेषु तु नासिकामार्गाद् ध्वनिरुत्पद्यते इति स्पष्टमनुपदमेवाभिहितं मया । अननुनासिकेष्वपि स्थानकरणयोरविभागे नासिकामार्गेण ध्वनेरुत्पत्तौ तु सैव दोषः । अन्यमेव वर्णमुच्चारयितुमुपक्रान्ताः, अन्यं चैवोच्चारयाम इति ।  

प्रकृते प्रथमप्रकारे ञकारोच्चारणे न केवलं नासिकायाः, अपि तु जिह्वापार्श्वाभ्यामपि वायुर्निःसरतीति तत्र स्पृष्टाख्यस्य आभ्यन्तरप्रयत्नस्य अभावं प्रतिपाद्य तेनास्य चवर्गपञ्चमस्वरुपतानिराकरणे मम तात्पर्यम् ।  

  

ञकारस्य अनुनासिकयकारस्य च स्थानकृतो भेदो ममाप्रेतोऽपि न । नूनम् आभ्यन्तरप्रयत्नकृत एवासौ । प्रथमप्रकारेण (बहूनामभिप्रेतेन) ञकारस्योच्चारणे तत्र स्पृष्टाख्याभ्यन्तरप्रयत्नाभावात् सर्वथा अनुनासिकयकारध्वनिरसौ भविष्यति इति पूर्वोक्त एव दोषोऽनेन मया समर्थितः ।  

  

इति विद्वज्जनविधेयः,  

  





> To view this discussion on the web visit > [https://groups.google.com/d/msgid/bvparishat/CAFY6qgE2Yer%3Dw-XbDe%2BX6tyeO%3DjmfeQCnVJvAnY4e8VTo8jN6A%40mail.gmail.com](https://groups.google.com/d/msgid/bvparishat/CAFY6qgE2Yer%3Dw-XbDe%2BX6tyeO%3DjmfeQCnVJvAnY4e8VTo8jN6A%40mail.gmail.com?utm_medium=email&utm_source=footer).  

