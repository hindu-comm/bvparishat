+++
title = "006 Kushagra Aniket"

+++
[[Kushagra Aniket	2021-03-28, 13:40:25 [Source](https://groups.google.com/g/bvparishat/c/XuXZ_YS3L-s)]]



Many thanks, Respected Shri Gudsoorkar Ji and Dr. Iyengar Ji.

  

Offering five additional verses to conclude the series:

  

प्रेताः निरीक्ष्य वृषभध्वजरङ्गलीलां  
गायन्ति घोरतुमुलं मधुमासरागम्।  
नीत्वा करेषु नरखर्परमाशुतोष-  
तुष्ट्यै मृदङ्गमिव ते विनुदन्ति तूर्णम्॥11  
  
प्रेतगण नन्दीपतिशंकर की रंग लीला को देखकर ऊँचे स्वर में राग वसंत गाते हैं और आशुतोष के विनोद हेतु हाथों में नरकपाल लेकर मृदंग के समान बजाते हैं।  

  

किं ते प्रभुत्वमिह हे व्रजगोपकन्ये  
गण्डे न कुङ्कुमविलेपनकार्यमत्र।  
त्यक्तुं क्षमाऽसि यदि निर्जनतीरभीतिं  
शम्भोर्निवेदय पदे नवभस्मचूर्णम्॥12  
  
हे व्रजबाला, यहाँ तेरी प्रभुता नहीं चलेगी क्योंकि कुंकुम लगाने का कार्य नहीं है। यदि मरघट का भय छोड़ सको, तो शिव के चरणों में भस्म अर्पित करो।  

  

ये लोमहर्षणमहो मदनोत्सवेऽस्मिन्  
कान्ताननं त्वनुभवन्ति च रञ्जयित्वा।  
जानन्ति ते न विविधैरिह रङ्गरागैर्-  
रोमाञ्चमेव गिरिजाधवरञ्जनस्य॥13  

  

अरे जो वसन्तोत्सव में कांता के मुख का रंजन कर हर्षित हो जाते हैं, वे तो विविध रंगों से भगवान्गिरिजापति के रंजन का रोमांचनहीं जान सकते।

  

गन्धर्वराजमतिरेवन मेऽस्ति काचित्

पुष्पं निधाय दशने न च वच्मि शब्दं।

प्रीणाति शम्भुरिह चेत् कुसुमोपहारैः

प्रीणातुकाव्यभसितेन ममापि शर्वः॥14

  

मेरी गन्धर्वराज पुष्पदन्त के समान बुद्धि नहीं है और न मैं दांतों से पुष्प पकड़कर बोलता हूँ। अतः यदि महादेव "वाक्यपुष्पोपहारं" से संतुष्ट होते हैं तो निश्चय ही मेरे काव्य रूपी भस्म से प्रसन्न हों।

  

एवं कुशाग्ररचितेन विनोदिताः ये

स्तोत्रेण चित्रचरितेन पिनाकपाणेः।

रङ्गोत्सवे च विलसन्ति रसप्रवीणा

स्तेषां वसन्तदिवसाः विलयं न यान्ति॥15

  

इस प्रकार कुशाग्र द्वारा रचित भगवान् पिनाकपाणि के इस विचित्र स्तोत्र से जो रसज्ञ जन होलिकोत्सव में आनन्द पाते हैं, उनके वसन्त के दिन कभी समाप्त नहीं होते। 

  

Kushagra Aniket

Cornell University'15

[ka...@cornell.edu]()

  

  

  





> To view this discussion on the web visit > [https://groups.google.com/d/msgid/bvparishat/d40e148c-9cbc-4235-9772-bc51807a400an%40googlegroups.com](https://groups.google.com/d/msgid/bvparishat/d40e148c-9cbc-4235-9772-bc51807a400an%40googlegroups.com?utm_medium=email&utm_source=footer).  

