+++
title = "000 V Subrahmanian"

+++
[[V Subrahmanian	2021-10-03, 22:22:22 [Source](https://groups.google.com/g/bvparishat/c/4zWEDs1_vXQ)]]



The Audio is also attached.

  

\*వినవేమి రా జీవ! రాజీవ లోచనుని....\*

         (తాత్త్విక గీతం)

      \*రచన : ఆచార్య రాణి సదాశివ మూర్తి\*

  

వినవేమి రా జీవ! రాజీవలోచనుని బోధలకు సారమ్ము వినరా!

కర్మమర్మము నెరిగి ధర్మమ్ము పాలించి మర్మయోగివి యగుమ జీవా!

             

శివుని దలచనినాడు శివమెట్లుకలుగురా శివమెత్తవలదురా జీవా!

తత్త్వమెరిగిననాడన్నియును శివుడేను నీవు శివుడేనురా జీవా!

                     ।।వినవేమి రా జీవ!।।

విష్ణువంతట కలడు ఇలలోన దివిలోన హరియె కాపాడురా జీవా!

వెన్నునీ గొల్వక జగతినెవ్వారిపై జయమెట్లు కలుగురా జీవా!

              ‌‌       ।।వినవేమి రా జీవ!।।

చంద్రునీ వెన్నెలను పోలు చక్కని జంట శక్తిపరమాత్మలే జీవా!

శక్తి ని వేడకను శక్తినొందగ జూడ వేడుకది కాదురా జీవా!

                   ‌. ‌।।వినవేమి రా జీవ!।।

ఆత్మ నుండి పుట్టు అఖిలవిశ్వమ్మంత ఆత్మలో కలిసేను జీవా!

ఆత్మపై నమ్మకము లేనిచో నీవొక్క గాలితిత్తివె చూడు జీవా!

                  ‌    ।।వినవేమి రా జీవ!।।

చెట్టు పుట్టాలంటే విత్తనము వలయురా పండుకై తరువటులె జీవా!

మట్టి లేకుండగా ఒట్టి కుండా లేదు దేహి లేనిది దేహమేరీతిరా జీవా!

                  ‌.   ।।వినవేమి రా జీవ!।।

మేఘమ్ము లేకుండ వానలెక్కడకురియు తల్లిదండ్రులు లేక సుతులెట్లు రా జీవా

కారణము లేకుండ కార్యమ్ము పుట్టదు అందుకే విశ్వవిభు కొలిచేము జీవా

                     ।।వినవేమి రా జీవ!।।

