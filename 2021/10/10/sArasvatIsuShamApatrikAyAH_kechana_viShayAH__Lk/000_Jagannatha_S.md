+++
title = "000 Jagannatha S"

+++
[[Jagannatha S	2021-10-10, 10:50:42 [Source](https://groups.google.com/g/bvparishat/c/Lk9QyWsr--c)]]



आर्याः, स्वस्ति।

संस्कृतविषयकं संशोधनमिति वाक्यश्रवणमनु संस्कृतेतराभिर्भाषाभिर्विशिष्य इङ्ग्लीष्-भाषया विरचितेषु प्रबन्धेषु कटाक्षनिक्षेप इत्येवंभूता प्रवृत्तिराधुनिके सांस्कृते जगति प्रायिकी।संस्कृतेन रचितानां संशोधनप्रधानानां प्रबन्धानाम् उद्दृतिर्वा, तद्विषयिकाश्चर्चा वा न श्रुतपूर्वा नापि दृष्टपूर्वाः।संस्कृतविषयकसंशोधनावबोधे नायं समुचितः पन्था इति प्रतिभानं मे।अध्येतद्विषयं किमपि करणीयमिति धिया सारस्वतीसुषमापत्रिकायाः **केषाञ्चन** संपुटानां विषयान् नामत उद्दृत्यअत्र ददामि। नात्र संपुटानां योजनं संख्याक्रमानुसारि। यथा यथा आर्कैव्स् इत्यस्मिन् जालस्थाने सारस्वतीसुषमायाः संपुटा उपलब्धास्तथा तथाऽत्र तद्गतविषयानुक्रमणीनां स्थापितत्त्वात्।भाविनि काले एतादृक्षु कर्मसु कुशलाः कर्मणोऽस्य पूर्तिं कुर्यासुरित्याशासे। इत्थमेव सागरिकाप्रभृतीनां पत्रिकाणामपि विषयानुक्रमणिकाः भूयासुरुपलब्धाः,येनसंस्कृतेन रचितासु सांशोधनीषु रचनासु अवधीरणा दूरमपयायात्।



एस्.जगन्नाथः

