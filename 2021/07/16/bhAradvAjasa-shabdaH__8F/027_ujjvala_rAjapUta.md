+++
title = "027 उज्ज्वल राजपूत"

+++
[[उज्ज्वल राजपूत	2021-07-26, 14:20:14 [Source](https://groups.google.com/g/bvparishat/c/8Fzpnnew8Q8)]]



उप॑कृतोऽस्म्याचा॒र्यैः॑। इतोऽप्युत्त॑रमितिहासका॒व्यादि॑षु॒ कश्चि॑द्द॒र्शये॒च्चेच्छो॑भ॒नं तद्भ॑विष्यति। ऋ॒ग्वे॒दात्ताव॑दि॒मे द॑र्श्यन्ते जिज्ञा॒सुभ्यः॑।

  

तदू॒चुषे॒ मानु॑षे॒मा यु॒गानि॑ की॒र्तेन्यं॑ म॒घवा॒**नाम॒ बिभ्र॑त्**।  

उ॒प॒प्र॒यन्द॑स्यु॒हत्या॑य व॒ज्री यद्ध॑ सू॒नुः श्रव॑से॒**नाम॑**द॒धे॥ १.१०३.४। (इन्द्रः॑) (सा॒य॒ण॒म॒ते नामेत्य॒स्य शब्द॒स्यात्रार्थः॑—। ना॒मय॒द् बल॑म्।)

  

**नाम॑**स्वधाव॒न्गुह्यं॑**बिभर्षि**। ५.३.२। (अ॒ग्निः) (ना॒म॒धेय॑म्)

  

प॒रा॒वति॒ श्रुत्यं॒**नाम॒ बिभ्र॑त्**। ५.३०.५। (इन्द्रः॑) (ना॒म॒धेय॑म्)

  

त्रिः स॒प्त**नामा**घ्न्या॑**बिभर्ति**। ७.८७.४। (अघ्न्या॑ = गौः) (ना॒म॒धेय॑म्)

  

स॒मा॒नं**नाम॒ बिभ्र॑तो॒**विरू॑पाः। ७.१०३.६। (म॒ण्डूकाः॑) (ना॒म॒धेय॑म्)

  

दे॒वानां॒**नाम॒ बिभ्र॑तीः**। ९.९९.४। (धी॒तयः॑ (= धियः॑)) (नम॑नम्)। यस्य॒ नाम॒ बिभ॑र्ति॒ या धी॒तिः सा तमु॒द्दिश्ये॑रि॒तेत्य॒यमर्थो॑ मे॒ प्रत्य॑भासीत्।

  

**बिभ॑र्ति॒**चार्विन्द्र॑स्य॒**नाम॑**। ९.१०९.१४। (सोमः॑) (शरी॑रम्। इन्द्र॑स्य॒ शरी॑रं पोषय॒तीत्यर्थः॑ कृ॒तः।)। इन्द्रा॑य पू॒त इत्य॒यमर्थो॑ मे॒ प्रत्य॑भासीत्।



> 
> > तवाहं **नाम बिभराण्य**ग्ने । (तै.सं. 1.5.10.1-43) >
> 

  

अत्र॒ कस्मि॒न्नर्थे॒ऽ॒यं प्र॑यो॒गः? न खल्व॒ग्निरित्या॒त्मानं॒ ख्याप॑यितुकामो व॒क्ता?

