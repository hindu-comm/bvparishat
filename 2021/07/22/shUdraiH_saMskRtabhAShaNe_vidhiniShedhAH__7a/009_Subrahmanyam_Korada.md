+++
title = "009 Subrahmanyam Korada"

+++
[[Subrahmanyam Korada	2021-07-23, 19:28:15 [Source](https://groups.google.com/g/bvparishat/c/7aihuwshbl4)]]



नमो विद्वद्भ्यः

  

स्कन्दपुराणे प्रभासक्षेत्रमाहात्म्ये२८तमेऽध्याये[निषेधोदृश्यते](https://archive.org/details/skanda-maha-puarana-vol.-7-prabhasa-khandam-1910-khemraj-sanskrit-printed-jangamwadi-math-collection/page/n98/mode/1up)(७.१.२८.६९) -

  

नोच्चरेत् प्रणवं मन्त्रं पुरोडाशं न भक्षयेत् ॥ ६९ ॥   

न शिखां नोपवीतं च नोच्चरेत् संस्कृतां गिरम् ॥ ........

सम्बन्धेऽस्मिन् शास्त्रवाक्यान्तराणीष्यन्ते ।  

                                  
------ विद् विश्वासः

  

**व्याकरणम् - पूर्वमीमांसा - भागवतम् - धर्मशास्त्रम् - कृष्णयजुर्वेदः**

  

**शूद्राणामनिरवसितानाम्** पा 2-4-10 , द्वन्द्वस्य एकवद्भावः-- अत्र शूद्रः त्रैवर्णिकेतरः , न तु शूद्रत्वजातिमान् । निरवसितेषु तदभावात् ( **पदमञ्जरी** ,**बृहच्छब्देन्दुशेखरः** ) ।

  

अनिरवसितानाम् = पात्रात् अबहिष्कृतानाम् -- ' यैर्भुक्तं पात्रं संस्कारेणापि न शुद्ध्यति ते निरवसिता इति ’ ( **महाभाष्यम्** ) ।

  

भस्मना शुद्ध्यते कांस्यं सुरया यन्न लिप्यते ।

सुराविण्मूत्रसंसृष्टं शुद्ध्यते तापलेपनैः ॥ **आपस्तंबस्मृतिः , 8-1**

रजसा शुद्ध्यते नारी नदी वेगेन शुद्ध्यति ।

भस्मना शुद्ध्यते कांस्यं ताम्रमाम्लेन शुद्ध्यते ॥ **वसिष्ठस्मृतिः , 3-54**

  

मन्त्रवत्सु च अनधीतवेदस्य कुतो’धिकारः ? कुतस्तरां च अनग्नेः अग्निसाध्येषु । तस्मात् त्रयाणामधिकारः -- **शास्त्रदीपिका , 6-1-7-37**

  

’ यज्ञोपवीत्येवाधीयीत ’ -- **तैत्तिरीयारण्यकम् -- 2,स्वाध्यायब्राह्मणम्** ( the one with यज्ञोपवीतम् only shoud recite वेद ) ।

  

ऋग्यजुःस्सामाथर्वाख्या वेदाश्चत्वार उद्धृताः ।

इतिहासः पुराणं च पञ्चमो वेद उच्यते ॥

स्त्रीशूद्रद्विजबन्धूनां त्रयी न श्रुतिगोचरा ।

कर्मश्रेयसि मूढानां श्रेय एवं भवेदिह ॥

इति भारतमाख्यानं कृपया मुनिना कृतम् । **भागवतम् , 1-4-20 , 75, 76**

**  
**

अत्र सदसच्छूद्रगोचरत्वेन देशभेदात् व्यवस्था -- **निर्णयसिन्धुः , 3 - संस्कारनिर्णयः ।**

**  
**

**संस्कृतां गिरम् - इति वैदिकीं वाचमिति लिङ्गेन निर्णीयते --**

**  
**

**श्रुतिलिङ्गवाक्यप्रकरणस्थानसमाख्यानां पारदौर्बल्यम् अर्थविप्रकर्षात्
-- जै सू , पू मी - - 3-3-14 - अत्र लिङ्गं च - ’ यज्ञोपवीत्येवाधीयीत , इति वाक्यम् ।**

  

शूद्रैः भारतरामायणपुराणादिकम् अध्येयम् । संस्कृतेन च भाषणीयम् इति निश्चप्रचम् । कर्मसु पौराणिकश्लोका उपयोज्याः ।

  

धन्यो’स्मि  

  

  

Dr.Korada Subrahmanyam  
Professor of Sanskrit (Retd)

299 Doyen , Serilingampally, Hyderabad 500 019  
Ph:09866110741

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

  

  





> To view this discussion on the web visit > [https://groups.google.com/d/msgid/bvparishat/CAJGj9eZuxvHCp%2BK1kLWQhmSDAoB9nOQ-2dGWXbmEMN8WXKcUAA%40mail.gmail.com](https://groups.google.com/d/msgid/bvparishat/CAJGj9eZuxvHCp%2BK1kLWQhmSDAoB9nOQ-2dGWXbmEMN8WXKcUAA%40mail.gmail.com?utm_medium=email&utm_source=footer).  

