+++
title = "000 उज्ज्वल राजपूत"

+++
[[उज्ज्वल राजपूत	2021-07-30, 14:53:52 [Source](https://groups.google.com/g/bvparishat/c/vvRpsUo4btg)]]



This post makes no claim about AIT nor seeks any opinion/truth about its validity.

  

अ॒हमवि॑द्वान् अ॒न्येषु॑ विष॒येष्वास॑क्त इ॒मं वि॑ष॒यमल्प॑मे॒व वे॑द। अतो॒ऽ॒स्य स॑त्यास॒त्ये न किञ्चि॑द् ब्रवीमि। ब॒हवोऽत्र॑ वि॒द्वांसो॑ ब॒हु वि॑दुः।

  

आर्याः॒ केचि॑द् अ॒न्यस्मा॑द् दे॒शाद् आ॒गत्यात्र॒ प्राग् वर्त॑माना॒ञ् जना॑ञ् जि॒तव॑न्त॒स् तेषां॒ भूमि॒म् अधि॑गृहीतवन्त॒श्चेति॒ मति॒म् अगृ॑ह्णन्त् (स्वा॒ल्प॒ज्ञ॒त्वाद्) अप्र॑तिकुर्वंश्च॒ किञ्चि॒द् वक्तु॑म् इच्छामी॒मांं मन्य॑माना॒न् प्रति॑। तदि॒दम्। Invasion इत्य॒स्य स्थाने॑ Migration इति॑ प्रयोक्त॒व्यः॑।

1.  **न तत्र॒ कोऽपि॒ दोषः॑।**  
    अत्रे॒मे मे॑ प्र॒श्ना येषा॒म् उत्त॑रं चिन्त॒नीय॒म् भव॑द्भिः। कु॒विद्
    आर्या॑णाम् आगमनका॒ले किमपि॒ निश्चि॑तान्तं रा॒ष्ट्रम् आसी॑द् इ॒ह? यद्
    वा॒ तत्र॑ तत्र॒ काश्चि॒त् पुर॑ ए॒वास॑न्? यदि॑ द्वि॒तीयं॒ तर्हि॒
    कस्मि॒न् प्रवि॑ष्टा॒ आर्याः॑? कस्य॑ invasion इति॑ कृ॒तम्? अपि॒ ते
    ततो॑ दू॒राद् अत्र॒ जनं॒ पुर॑ ए॒व च॒ जेतु॒म् आग॑ताः? यद् वो॑त्त॒मां
    भूमि॑म् पशुकृ॒ष्या॑दिभ्यो॑ विचिन्वा॒नाः? कु॒वित् त॒दा
    पू॒र्भ्यो३॒॑न्यत्र॒ वने॑षु॒ स्थानं॒ नासी॑त्? अत्रा॒यं मे॑ऽभिप्रा॒यः।
    तेषा॑म् आ॒गम॑न॒म् अत्र॑ निवा॒सश्च॑ पृ॒थग् ज्ञा॑त॒व्य॑म्। तस्य॑
    migration इत्ये॒व नाम॑ स्यात्। तत॑ इ॒हाग॑तानां नि॒वस॑तां च॒ धन॑स्य
    सा॒तये॒ द्वेषा॑द् वा॒न्यैर् वा॑ हे॒तुभिः॒ पूर्व्यैः॑ स॒ह यद् यु॒द्धं
    प्रव॑र्तितं जि॒तं च॒ तत् पृ॒थग् ग॑ण॒नीय॑म्। ते नवा॑ देशान्त॒राद्
    आग॑ता अ॒स्माकं॑ दे॒शम् इति॑ तदा॒ पूर्व्या॑णां॒ मति॒र् नासी॒त् खलु॑।
    न चाग॑तानां- व॒यम् अत्र॑ देशान्त॒राद् इ॒माञ् जेतु॒म् आग॑ता॒ इति॑।  
      
2.  **तद॒स्माकं॑ रा॒ष्ट्राय॑ हि॒तम्।**  
    अ॒द्य भार॑ते॒ सर्व॑स्मि॒ञ् जन॒ आर्या॑णां भा॒गो वि॑द्यत॒ इति॑
    ज्ञायते॒ऽ॒स्माभिः॑। किन्तु कैश्चि॒त् त आर्या॑ देशान्त॒राद् आग॑ता
    व॒यं पूर्व्या॑ अ॒यम् अ॒स्माकं॑ दे॒श इति॑ मि॒थ्या व॑च॒नैर् भेदः॑
    क्रियते। Invasion इति॒ भाष॑माणैश्च॒ तस्मै॑ द्वेषा॒ग्नये॑ ह॒विर्
    दी॑यते। तेना॒स्माकं॑ रा॒ष्ट्रे३॒॑न्तर् यु॒द्धानि॒ प्रव॑र्तन्ते।
    अ॒न्येषू॑द्यो॒गेषु॑ शिथि॒लता॑ जायते। अतो॒ऽ॒हं ब्र॑वीमि। रा॒ष्ट्रस्य॑
    हि॒तम् इ॒च्छद्भिः॒ invasion इत्य॒यं शब्दः॑ परिहर॒णीय॒ इति॑।

Please refrain from replying in English.

