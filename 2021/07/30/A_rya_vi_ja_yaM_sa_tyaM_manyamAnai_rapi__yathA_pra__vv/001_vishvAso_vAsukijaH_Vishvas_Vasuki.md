+++
title = "001 विश्वासो वासुकिजः (Vishvas Vasuki)"

+++
[[विश्वासो वासुकिजः (Vishvas Vasuki)	2021-07-30, 17:23:50 [Source](https://groups.google.com/g/bvparishat/c/vvRpsUo4btg)]]



मान्येन bcc-कृतम् इत्येव लब्धोऽयं सन्देशः। न वेद्मि परिषदि कदा प्रकाशनायाङ्गीकरिष्यत इति।

  

अस्येव "migration" इति शब्दस्य प्रयोगे दोषः। योद्धृप्रकृतीनाम् आर्याणाम् आगमने निस्सन्देहम् अवर्ततैव युद्धम्। युद्धसहितम् आगमनं ह्य् आक्रमणम् इति कथ्यते। न हि ते त्रिविष्टपशरणार्थिन इव रक्षां याचमाना आजग्मुः। न च लघुगुल्मेषु बहिर्ग्रामं स्थानात् स्थानं गच्छन्तो बञ्जारा इव त आसन्। न च (केषाञ्चिद् अनुसारेण) gypsy जना इव दासीकृता आनीताः। एवम् आगमनाक्रमणयोर् भेदः। पराक्रमशीला ह्य् आर्या गोभ्वादिसम्पदां जिगीषिणः।

  

किम् बहुना, न केवलम् आक्रमणम् आर्यस्वभावः। स मनुष्यस्वभावः। पुनः - कपि-स्वभावः (hominid इति जीवशास्त्रपरिभाषया) इति स्पष्टं ज्ञायते -<https://www.nature.com/articles/s41598-021-93829-x>
<https://en.wikipedia.org/wiki/Gombe_Chimpanzee_War>।

  

अन्यथाकथनं छद्म +एव भवति। पूज्यानाम् पूर्वजानाम् अवगतिर् नाम पवित्रं किञ्चन कर्म। श्रद्धा भक्तिश् च तत्र युज्यते, न छलम् आत्मवञ्चनं वा। तथा ते हि वीर्यवन्तो जयिष्णवश्च पूर्वजा अनुकरणीया ये खल्व् ऐर्लाण्ड्-द्वीपात् फिल्लिप्पैन्-द्वीपं यावत् स्वेषां साक्षात् प्रभावं प्रासारयन्न् आर्यीकुर्वन्तो ऽन्यान् जनान्।

  

अस्माकं राष्ट्रहितम् आर्यभावस्य प्रसारणे ऽस्ति, न तु दस्युभावस्य। दस्युभावो भवति - "वयं शोषिता, दीना, दलिताः"। आर्यभावस् तु - "वयं हि जयशीलानां सन्ततयः! दुस्स्थितिम् अपास्य जयं लभेमहि स्वपौरुषेणे"ति। दस्युभावो ऽस्माकं शत्रूणाम् एकराक्षसाराधकादीनाम् मार्गः - ततस् तत्र निरन्तरं "victimhood narrative" इति प्रसार्यते।

  

न हि विद्यते भरतखण्डे ऽन्यत्र वा कश्चिद् यस्य पूर्वजो न परान् नाजयत्। न च विद्यते कश्चिद् यस्य पूर्वजः कदाचिद् अप्य् अन्यैर् न जितः। आत्मज्ञाने साधुनि व्याप्नुवत्य् अस्मद्राष्ट्रे न भयं किञ्चन सत्याङ्गीकारे स्यात्।

  

विचारार्थम् अद्य किञ्चिद् अवलोकितम् उपस्थाप्य विरमामि -  
  
"Nation building is VERY hard. It involves imagination, myth making, compromises but also stable ones - ones that don’t lead to a backlash due to massive dissonance. That is the myths should be believable and what we choose to forget together shouldn’t resurface."

  



--  

--  
Vishvas /विश्वासः  
  

