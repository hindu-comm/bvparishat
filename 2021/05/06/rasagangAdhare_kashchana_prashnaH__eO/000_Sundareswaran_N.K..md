+++
title = "000 Sundareswaran N.K."

+++
[[Sundareswaran N.K.	2021-05-06, 07:52:47 [Source](https://groups.google.com/g/bvparishat/c/eOi15DkJWPw)]]



विदुषां पुरः प्रार्थना।

रसगङ्गाधरग्रन्थे काव्यलक्षणविचारेप्रथमंरमणीयार्थप्रतिपाकशब्दत्वमिति लक्षणं दत्वा, रमणीयपदस्य चमत्कारजनकज्ञानविषयरूपंविवरणं दत्वा त्रयःलक्षणपरिष्काराः निर्दिश्यन्ते।

चमत्कारजनकभावनाविषयार्थप्रतिपादकशब्दत्वम्,

यत्प्रतिपादितार्थविषयकभावनात्वं चमत्कारजनकतावच्छेदकं तत्त्वम्,

स्वविशिष्टजनकातावच्छेदकार्थप्रतिपादकतासंसर्गेण चमत्कारत्ववत्वम्

चेति।

तत्र इमे प्रश्नाः -

1\. प्रथमपरिष्करणेज्ञानपदं विहाय भावनापदनिवेशे किं बीजम् ?

2\. यत्तत्पदघटितलक्षणपरिष्कारेणकिं व्यावर्त्यते? , कथम्?

3\. अन्वयवाक्येअनुवादवाक्येव्याख्यानवाक्येच काव्यम् इष्टंवा न वा? नेष्टं चेत् कथं व्यावर्त्यन्ते?

अत्रास्मिन् विषये केरलेषु अधुना विचारः नूतनतया प्रवर्तते। तेन निष्कृष्टविचाराय प्रश्नाः इमे अत्र उपस्थाप्यन्ते।

अत्र विदुषां विचारधारा कीदृशी इति ज्ञापयन्तु इति प्रार्थना।

सुन्दरेश्वरन्।

  

  

--  

N. K. Sundareswaran,  
Professor , Department of Sanskrit,  
University of Calicut,  
Kerala - 673635  
INDIA  
<https://universityofcalicut.academia.edu/SundareswaranNK>  
  

