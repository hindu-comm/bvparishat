+++
title = "007 Srineet Sridharan"

+++
[[Srineet Sridharan	2021-06-01, 10:22:53 [Source](https://groups.google.com/g/bvparishat/c/YBZnQfdk5TE)]]



स्वाभिप्रायः बहुस्मग्दत्तः। धन्यवादः महोदय।

  

(एवमेव मया विसर्गविषये किञ्चित् हास्यार्थमानन्दार्थं पूर्वं लिखता टिप्पणी दीयते।)

  

  

**अहं विसर्गः।**

  

नमः सर्वेभ्यः। अहं विसर्गः। देववाणीसंस्कृतभाषायाः एकः मुख्यः अंशः। बहुषु श्लोकेष्वपि वाक्यस्यान्ते अहं श्रूये। सन्धिपाठने मम विषये अन्यः विभागः कुर्वन्ति आचार्याः। कण्ठको महासेनः इति मम उल्लेखः प्राप्यते। अहो संस्कृतमात्रा दत्तं मम गौरवम्।

  

किन्तु संस्कृतसन्ततयः अन्यमतयः। किमर्थम्? ताः संस्कृतजन्याः एव भाषाः। यथा हिन्दी, मराठी, ओरिया। अपि च कनडा, तेलुगु, इत्यादिष्वपि संस्कृतस्य महान् प्रभावः। ताभिः संस्कृतस्य बहवः अंशाः स्वीकृताः। केचन संयोगाः यथा क्+ष्=क्ष्, ज्+ञ्=ज्ञ्, अक्षररूपेण स्वीकृताः। किन्तु ताः सर्वाः मां त्यक्तवत्यः। किमर्थं भोः? रे महेश्वर, तव डमरूतः मम ध्वनिः न श्रुतः किम्? माहेश्वरसूत्रे मम गणना न क्रियते खलु। का एषा मम स्थितिः।

  

किन्तु अहं न दुःखितः। एकां एव संस्कृतमातां आश्रयरूपेण स्वीकृत्य तृप्तोऽस्मि। यदि कोऽपि पृच्छेत् कस्य एतादृशी तृप्तिः एतादृशः सन्तोषः। निश्चिन्ततया वदतु "विसर्जनीयस्य सः"।

  

- श्रीनीतः।

  

  





> --  

> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  

> To view this discussion on the web visit > [https://groups.google.com/d/msgid/bvparishat/a362c403-3add-408e-8879-e3fcf12166edn%40googlegroups.com](https://groups.google.com/d/msgid/bvparishat/a362c403-3add-408e-8879-e3fcf12166edn%40googlegroups.com?utm_medium=email&utm_source=footer).  

