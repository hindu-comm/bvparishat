+++
title = "002 Nityanand Misra"

+++
[[Nityanand Misra	2021-05-09, 10:55:30 [Source](https://groups.google.com/g/bvparishat/c/wycMuwyKwQA)]]



On Sunday, 9 May, 2021 at 10:24:08 am UTC+5:30 Radhakrishna Warrier wrote:  

> 
> >  style="font-family:Calibri,Helvetica,sans-serif;font-size:12pt;color:rgb(0,0,0)"> >
> बहुत ज्ञानप्रद। अब यह जानने में उत्सुक हूं कि अनुराधा का अर्थ क्या है। > मुझे पता है कि यह एक नक्षत्र का नाम है, मेरा प्रश्न शब्द के अर्थ के > बारे में है।  
>   
> > 
> > 

  

व्याकरण पक्ष के अनुसार ‘अनुराधा’ का अर्थ सरल है। “अनुगता राधां विशाखाम् इति अनुराधा”। “कुगतिप्रादयः” (अ. २.२.१८) सूत्र से प्रादितत्पुरुष समास। अर्थात् जो ‘राधा’ या ‘विशाखा’ नक्षत्र के पश्चात् नक्षत्र है वह है ‘अनुराधा’। नक्षत्रों की सूची में अनुराधा नक्षत्र विशाखा नक्षत्र के पश्चात् आता है।  

  

निरुक्ति पक्ष में अर्थ थोड़ा गूढ है। ‘अनुराधा’ में ‘राधा’ के पूर्व ‘अनु’ लगा है। कहीं-कहीं नक्षत्र का नाम ‘अनूराधा’ ऐसा दीर्घ ऊकार युक्त मिलता है। तैत्तिरीय ब्राह्मण में नक्षत्रों के नामों की निरुक्ति के प्रकरण में ‘अनूराधा’ के संदर्भ में श्रुति प्राप्त है “अन्वेषामरात्स्म” (“अन्वे॑षामरा॒थ्स्मेति॑ तद॑नूरा॒धाः” तै.ब्रा. १.५.२.८)।\[४\] इसपर भट्टभास्कर के भाष्य के अनुसार ‘अनु’ का अर्थ है ‘हेतु’ या कारण और राधा का अर्थ है संसिद्धि। जिस हेतु या कारण से देवों को संसिद्धि या युद्धसामग्री प्राप्त हुई वह है ‘अनुराधा’ या ‘अनूराधा’। सायण के भाष्य के अनुसार ‘अनुराधा’ में ‘अनु’ का अर्थ अनुकूल होना है। देवों ने जिस नक्षत्र में कहा कि हम अनुकूल युद्धसामग्री से समृद्ध हों वह है ‘अनुराधा’ या ‘अनूराधा’। सायण कहते हैं कि जिस नक्षत्र में अनुकूल साधन से समृद्धि हो वो है ‘अनूराधा’। इस प्रकार निरुक्ति पक्ष से अनुराधा का अर्थ है “जिस हेतु से संसिद्धि प्राप्त हो” अथवा “जिसमें/जिससे अनुकूल साधन की समृद्धि हो”।

  

