+++
title = "000 sanjeev panchal"

+++
[[sanjeev panchal	2021-05-24, 21:58:17 [Source](https://groups.google.com/g/bvparishat/c/QK8kHMR0ifo)]]



नमो विद्वद्भ्यः

  

भारतसर्वकारस्य शिक्षामन्त्रालयेन 'भारतीयज्ञानपरम्परा' इति नाम्नैको नूतनः प्रभागः प्रारब्धः। यत्र च भारतीयपरम्पराया अविच्छिन्नरूपेणानुवर्तमानानां शास्त्रीयविषयाणामध्ययनमनुसन्धानं तथैव तेषामाधुनिकविद्याव्यवस्थायां यथायोग्यं समायोजनं प्रौद्योगिकीविकासार्थञ्च उपयोगः यथा स्यादिति विषयमधिकृत्य कार्यं प्रचलति। तदर्थं विभिन्नेषु क्षेत्रेषु कार्यनिरता विषयज्ञास्तत्र भवन्तो विद्वांसः सादरमामन्त्र्यन्ते। भवतां मार्गदर्शनेेन कार्यमिदं सार्थकं भजेत्। इदानीं तावदनेन प्रभागेन वेबिनार-शृङ्खला काचित् प्रारब्धा यत्र नैकेषु विषयेषु विदुषां व्याख्यानानि समायोज्यन्ते। तत्र भवन्तो विद्वांसः संप्रार्थ्यन्ते यत् -

  

१. भारतीयज्ञानपरम्परायाः सम्बद्धाः विषयाः।

२. तत्र च कार्यरतानां विदुषां तथा तेषां कार्याणां परिचयः।

३. वेबिनार कृते सङ्गोष्ठ्याः विषयः तथा च प्रस्तोता विद्वान्।

४. विदुषां स्वकीयाः विचाराः

  

इत्युपरि निर्दिष्टेषु विषयेषु मार्गदर्शनं विधायास्माननुगृह्णन्त्विति।

  

धन्यवादः

  

सादरम्

  

डॉ. सञ्जीवः पाञ्चालः

सहायकः समन्वयकः

भारतीयज्ञानपरम्पराप्रभागः, शिक्षामन्त्रालयः,

अखिलभारतीयतकनीकीशिक्षापरिषत्, वसन्तकुञ्ज, दिल्ली.

  

  

  

  

