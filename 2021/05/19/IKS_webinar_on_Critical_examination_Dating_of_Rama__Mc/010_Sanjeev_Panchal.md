+++
title = "010 Sanjeev Panchal"

+++
[[Sanjeev Panchal	2021-05-23, 12:59:48 [Source](https://groups.google.com/g/bvparishat/c/McAYhCT3pdk)]]



## आदरणीय रमेश राव महोदय 

मई मासस्य १९ दिनाङ्के सायं ५ वादने समायोजितायाः**'****क्रिटिकल एग्जामिनेशन****:** **डेटिंग ऑफ रामायण एंड महाभारत****'** इति संगोष्ठ्याः (वेबिनार) विषये एतद् वक्तुमीहे यत् सङ्गोष्ठ्यां मुख्यातिथित्वेन उपस्थिताः तत्र भवन्तः नवनीत सोनी

महोदयाः संस्कृतिः, इतिहासः, ऐतिहासिकानि स्मारकाणि इत्यादिषु क्षेत्रेषु विहितपरिश्रमिणः कृतकार्यिणः सन्ति। स्वकीयाभिरुचिना एव एतैः प्राचीनैतिहासिकविषये तत्सम्बद्धविषये च कृतभूरिपरिश्रमिभिः विद्वद्भिः सह चर्चा विधीयते।

एतेषामभिरुचिम् अनुभवं च विज्ञाय संस्कृतिमंत्रालये १० वर्षाणि यावत् उपसचिवरूपेण, निदेशकरूपेण, संयुक्तसचिवरूपेण च कार्यभारं वोढुं अवसरः प्रदत्तः। एतदतिरिच्य भारतीय-राष्ट्रीय-स्मारक-प्राधिकरणस्य (National Monuments Authority of India) सदस्यसचिवरूपेण पञ्च वर्षाणि पुरातत्वविद्भिः सह कार्यं कर्तुं तथा पुरातत्वस्थलानां उत्खननाधारेण परीक्षितुं समालोचयितुं अवसरोः विहितः।

  

विषयेऽस्मिन् भवताम् अभिप्रायाणां वयं स्वागतं कुर्मः। इहेदं निवेद्यते यत् सङ्गोष्ठ्यां चर्चितेषु विषयेषु अशास्त्रीयाः विषयाः, असाधुविषयाः के इति संसूच्यताम्। भवताम् अभिप्रायान् अनुनिशम्य अग्रे सङ्गोष्ठ्याः विषयसामाग्र्याः समग्ररूपेण समीक्षां विधाय संशोधनं प्रतिलेखनं च विधीयते। विषयेऽस्मिन् अन्येऽपि विद्वांसः परामृश्यन्ते।

धन्यवादाः

  

सादरम्

  

सञ्जीवः पाञ्चालः

सहायकसमन्वयकः,

भारतीयज्ञानपरम्परा

  

  





> To view this discussion on the web visit > [https://groups.google.com/d/msgid/bvparishat/CAOn3Y2S4K1S%3Dz048n0Ti6SDU8WtfhgTwK97s46N-JCTyyFMBug%40mail.gmail.com](https://groups.google.com/d/msgid/bvparishat/CAOn3Y2S4K1S%3Dz048n0Ti6SDU8WtfhgTwK97s46N-JCTyyFMBug%40mail.gmail.com?utm_medium=email&utm_source=footer).  

