+++
title = "006 Kushagra Aniket"

+++
[[Kushagra Aniket	2021-11-22, 05:28:37 [Source](https://groups.google.com/g/bvparishat/c/7xgvd22qEg4)]]



सर्वेभ्यो नमः।  
  
नैष्काम्यशतके अद्यतनम्-  

  

स्वप्नभङ्ग: (पादत्रये सुस्वप्नवर्णनम्, तुरीये स्वप्नभङ्ग:) -  

  

This is a dream sequence. The first three lines of each verse describe a pleasant dream. But the fourth line turns it into a nightmare, evoking feelings of aversion and detachment in the reader.

  

क्व रमणीपदशिञ्जितकिङ्किणी  
क्व वनिताकरनादितकङ्कणम्।  
नदति यस्य रवस्तव कर्णयोर्  
यमपुराच्छृणु भोजनिमन्त्रणम्॥१  

  

सुरनदीजलधौतकपर्दिनोऽ-  
नुचरवादितदुन्दुभिकेलिन:।  
कनकमन्दिरशृङ्गनिवासिनो  
गलभुजङ्गविभूषणमीक्ष्यते॥२  

  

मलयशीतलमारुतवीजितं  
शयनतल्पमवाप्य सुखप्रदम्।  
न्यसितुमुत्सहतां न पदं क्वचिद्  
भुवि विलोक्य विषानननर्तनम्॥३  

  

हरिणवंशसुहृद्धरिशावक:  
प्रति जगाम कुरङ्गशिशुं यदा।  
स्वजननीदशनावलिलालितं  
मृगशिर: प्रददर्श स निस्तनुम्॥४  

  

स्वपिषि कण्टकहीनवनस्थले  
किसलयास्तरणे कुसुमाकरे।  
नवकुशाग्रसुतैक्ष्ण्यपरीक्षणात्  
करयुगं सहसा तव विध्यताम्॥५  



