+++
title = "001 Subrahmanyam Korada"

+++
[[Subrahmanyam Korada	2021-11-28, 22:03:44 [Source](https://groups.google.com/g/bvparishat/c/kYjbf_PMoBI)]]



नमो विद्वद्भ्यः

  

a) What is the difference between 'aham' and ' kevaloham' \[aham with the adjective - 'kevala'\] ?



b) Does the term 'aham' as ' (sarvanaama- asmat- prathama-ekavachana' carry a different significance compared to the usage of ' aham' as a 'avyaya (vibhatki-prati-rupaka) ?



                                   
                                   
                         ---Vid BVK Sastry

**व्याकरणम्** ---

  

' अहम् " means प्रत्यगात्मा -- प्रति प्रतिशरीरम् अञ्चति चेष्टां करोति इति प्रत्यङ् -- प्रत्यङ् चासौ आत्मा च प्रत्यगात्मा अन्तर्यामी जीवात्मा इत्यर्थः । तस्य धर्मः प्रत्यक्त्वम् and the same धर्म is denoted by उत्तमपुरुष ।

  

In examples like अहं पचामि - the पचनक्रिया , which has got the same resort - समानाश्रय -- क्रिया is connectedwith the one which is denoted by अहम् -- is being denoted . This is the subject of

उत्तमपुरुष --

  

प्रत्यक्ता परभावश्चाप्युपाधी कर्तृकर्मणोः ।

तयोः श्रुतिविशेषेणवाचकौ मध्यमोत्तमौ ॥ **1, पुरुषसमुद्देशः , पदकाण्डः , वाक्यपदीयम्**

  

This उत्तमपुरुष is the उपाधि of कर्ता , that is अहंकाराश्रय ( due to the प्रतीति - अहं करोमि ) and कर्म , that is the उपाधि of तिङ्वाच्यकर्म ।

  

In cases like पचे , पचामि , उत्तमपुरुष is the उपाधि of कर्ता । When it is कर्त्रुपाधि then it will be denoted by परस्मैपद / आत्मनेपद / उभयपद \|

  

In cases like पच्ये it is the उपाधि of अहंकाराश्रयकर्म । In कर्मणिप्रयोग there will be आत्मनेपदम् only .. So in कर्मणिप्रयोग ,
उत्तमपुरुष is denoted by आत्मनेपद only .

  

Thus the one , which looks like a विशेषणम् to कर्ता , कर्म etc is called पुरुष ( not used by Panini ) .

  

The one which looks like that is उत्तमपुरुष if it is प्रत्यक्तरूप and मध्यमपुरुष if it is परत्वरूप ।

  

सदसद्वापि चैतन्यम् एताभ्यामेव गम्यते ।

चैतन्यभागे प्रथमः पुरुषो न तु वर्तते ॥ **2 ibid**

**  
**

**Panini means it --**

**  
**

अस्न्मदो द्वयोश्च 1-2-59 (सूत्रं प्रत्याख्यातम् भाष्यकारैः ) --- अहं ब्रवीमि / आवां ब्रूवः / वयं ब्रूमः ।

  

**महाभाष्यम् -**- इमानि इन्द्रियाणि कदाचित् स्वातन्त्र्येण विवक्षितानि भवन्ति । तद्यथा -- इदं मे अक्षि सुष्ठु पश्यति - अयं मे कर्णः सुष्ठु शृणोतीति । कदाचित् पारतन्त्र्येण विवक्षितानि भवन्ति - अनेन अक्ष्णा सुष्ठु पश्यामि - अनेन कर्णेन

सुष्ठु शृणोमीति ।

  

What is इन्द्रियम् ? -- ’ इन्द्रियम् इन्द्रलिङ्गम् इन्द्रदृष्टम् इन्द्रसृष्टम् इन्द्रजुष्टम् इन्द्रदत्तमिति वा ’ 5-2-93 इति इत्यनेन इतरेष्वप्यर्थेषु ।

  

इन्द्रः आत्मा -- इदि (परमैश्वर्ये) - औणादिकः रप्रत्ययः । ’ इदितो नुम् धातोः ’ पा 7-1-58 --- ' स एतमेव पुरुषं ब्रह्म ततमपश्यत् इदमदर्शमिति । तस्मादिदन्द्रो ह वै नाम तमिदन्द्रं सन्तमिन्द्र इत्याचक्षते ’ - **श्रुतिः** ।

  

अहङ्कारावच्छिन्ने अध्यस्तानां चक्षुरादीन्द्रियाणां तत्तादात्म्यात् अहमुल्लेखगोचरता भेदाभेदाप्रतीतिश्च -- **शब्दकौस्तुभः** ।

  

**वेदान्तः**- **अध्यासभाष्यम्** (**ब्रह्मसूत्रशाङ्करभाष्यम्** ) ----

  

युष्मदस्मत्प्रत्ययगोचरयोः विषयविषयिणोः तमःप्रकाशवत् विरुद्धस्वभावयोः इतरेतरभावानुपपत्तौ सिद्धायं तद्धर्माणामपि सुतराम् इतरेतरभावानुपपत्तिः इत्यतः अस्मत्प्रत्ययगोचरे विषयिणि चिदात्मके युष्मत्प्रत्ययगोचरस्य

विषयस्य तद्धर्माणां च विषये अध्यासः मिथ्येति भवितुं युक्तम् । तथापि अन्योन्यस्मिन्नन्योन्यात्मकताम् अन्योन्यध्र्मांश्च अध्यस्य इतरेतराविवेकेन , अत्यन्तविविक्तयोः धर्मधर्मिणोः मिथ्याज्ञाननिमित्तः सत्यानृते मिथुनीकृत्य

’ अहमिदम् ’ ’ ममेदम् ’ इति नैसर्गिकः अयं लोकव्यवहारः ।

  

विषयाः = देहादिदृश्यपदार्थाः युष्मत्प्रत्ययगोचराः ।

विषयी = आत्मा अस्मत्प्रत्ययगोचरः ।

  

**लघुमञ्जूषा - प्रातिपदिकार्थविचारः** ---

  

तस्मात् प्रयोक्तुः अहंकारानास्पदचेतनत्वेन युष्मदः शक्तिः । स्पष्टं चेदं पुरुषसमुद्देशे हरिग्रन्थे इत्याहुः । ननु एवं सति ’ युष्मदस्मत्प्रत्ययगोचरयोः विषयविषयिणोः तमःप्रकाशवत् विरुद्धस्वभावयोः ’ इति शांकरभाष्यानुपपत्तिः ।

तद्भाष्याद्धि युष्मदो जडे शक्तिः अस्मदस्तु चेतने इति स्पष्टं तद्विदाम् । तव तु उभयोरपि चेतने शक्तत्वेन तदसङ्गतिः इति चेन्न । तत्त्वज्ञशक्त्या तथोक्तेरित्याहुः ।

  

केवलो’हम् = केवलः अद्वितीयः अहम् = जीवात्मा । अद्वैतभावना स्पष्टं गम्यते केवलेति विशेषणेन । शिवो’हम् - सगुणः । सगुणनिर्गुणभावनायां - शिवो’हं केवलो’हम् -- उपासकशिक्षणाय ।

  

अहम् in both cases is the same-- प्रत्यगात्मा ।

  

धन्यो’स्मि

  

Dr.Korada Subrahmanyam  
Professor of Sanskrit (Retd)

299 Doyen , Serilingampally, Hyderabad 500 019  
Ph:09866110741

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

  

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To view this discussion on the web visit > [https://groups.google.com/d/msgid/bvparishat/02c401d7db60%2430c6b070%2492541150%24%40gmail.com](https://groups.google.com/d/msgid/bvparishat/02c401d7db60%2430c6b070%2492541150%24%40gmail.com?utm_medium=email&utm_source=footer).  

