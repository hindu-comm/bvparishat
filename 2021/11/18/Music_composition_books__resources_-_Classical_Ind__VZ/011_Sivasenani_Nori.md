+++
title = "011 Sivasenani Nori"

+++
[[Sivasenani Nori	2021-11-27, 14:50:53 [Source](https://groups.google.com/g/bvparishat/c/VZIo8Vr0_IA)]]



It is in copyright. So, I am just pasting the text of the work (transcribed from a Malayalam script edition)

  

श्रीः

**मुहनाप्रासान्त्यप्रासव्यवस्था**



सङ्गीतविषयासु साहितीषु प्रयुज्यमानाः शब्दालङ्काराः मुहनाप्रासान्त्यप्रासा इति त्रिधा व्यवह्रियन्ते। तेषां त्रयाणामपि नियमः वक्ष्यमाणया व्यवस्थया सुतरामवदाताः स्युः। अथ पूर्वोक्तनामेषां मुहनाप्रासादिशब्दालङ्काराणां नियमेषु आन्ध्रद्रा-विडादिभाषासु सलक्षणं विद्यमानेष्वपि व्याकरण-सिद्धस्य गीर्वाणस्य रीतेः एषा केषाञ्चित् क्वचित् क्वचित् व्यभिचरितत्वात् शेषरामानुजाख्यकवेः कृतीनां गीर्वाणैकपरतत्वाच्च तेन कविना ये ये नियमाः प्रयुक्तास्त एवात्र स्वीकर्तव्याः।



अथ यस्य कस्यचित् कीर्त्तनस्य वा पदस्य वा वर्णस्य वा आदौ दृश्यमानो वर्णो, यद्वा वक्ष्यमाण-व्यवस्थानुसारेण तस्मिन् श्थान एव प्रयोक्तुमर्हं वर्णान्तरं वा यदा द्वितीयावर्त्तस्यादौ प्रयुक्तं भवति तदा तस्य मुहना इति संज्ञा। तत्र च अजिति व्यवह्रोयमाणेषु अकारादिषोडशवर्णेषु स्वयमेव वा हला सह मिलित्वा वा प्रयोक्तव्येषु तदर्थमपेक्षितं व्यवस्थां ब्रूमः।



प्रथमतः अकारस्य आकारश्च, ऐकारश्च, औकारश्च, हकारश्च मुहनात्वेन प्रयोक्तव्यः। तत्र अकारस्य मुहनात्वेन आकारः प्रयोक्तव्यः इत्यस्य पक्षस्य साधारणत्वाच्च, युक्तिभिः प्रमाणबाहुल्येन च सर्वसम्मतत्वाच्च उदाहरणापेक्षाभावाद् अवशिष्टानां त्रयाणामपि पृथक् पृथगुदाहरणं ब्रूमः। कथमिति चेत् –



“ *प*रमकृपारसपूर्णनेत्रं, श्री

*वै*कुण्ठवल्लीकलत्रम् ... ”



इत्येकस्मिन् कीर्त्तने प्रयोगः।



“ *च*रणनिहतशकटासुर­! निरुपम

*शौ*र्य! ...” इत्येकत्र प्रयोगः।



“ *अ*तुलितलावण्यनिदानमनो-

ह॒रमाल्यसुगन्ध! ...” इत्येकत्र प्रयोगः।



इकारस्य ईकारस्य एकारश्च ऋकारश्च मुहनात्वेन प्रयोक्तव्यः तत्रापि इकारस्य ईकारः प्रयोक्तव्यः इत्यस्य पक्षस्योदाहरणापेक्षाभावात् अवशिष्टस्य पक्षद्वयस्याप्युदाहरणं ब्रूमः।



“ *दे*हि तव पदकमलभक्तिमनपायिनीम्

*दी*नवत्सल ...” इत्येकत्र प्रयोगः।



“ *दि*नकरकुलदीप!

धृ॒तदिव्यशरचाप! ...” इत्येकत्र प्रयोगः।



उकारस्य उकारस्य ओकारश्च प्रयोक्तव्यः। तस्योदाहरणम् –



“ कु॒मुदारिप्रतापमोहन!

*गो*पबालरूप! ...” इत्येकत्र प्रयोगः।



ङकारसस्य ञकारस्य च अक्षराभ्यासवेलायां व्याकरणशास्त्रे च उपयोगं विना अन्यत्र कुत्रापि कवितादिषु अनुपयुक्तत्वात् तयोः वर्णयोः प्रसङ्ग एवात्र निरर्थकः। अकारस्य हकारोऽपि प्रयोक्तव्य इत्येकः पक्षः पुर्वमुदाहृतः खलु विशिष्ययेनाचा सह स्थितिः तेनैव अजक्षरेण सह संयुज्य वा उत पूर्वमुक्तव्यवस्थानुसारेण तत् सजातीयेन संयुज्यायां हकारस्तु प्रयोक्तव्यः। अथैतत् साधयितुं उदाहरणान्यपि बहूनि सन्ति।



अथ मुहनाप्रयोगे हलिति व्यवह्रियमाणककारा-द्यक्षरान्तर्भूते वर्गपञ्चके तु एकैकस्मिन् वर्गे पञ्चमं वर्ण विहाय अवशिण्टात् चत्वारोऽपि वर्णास्तु मिथो मुहनात्वेन प्रयोक्तव्याः। पञ्चम एव वर्णो यदा प्रारम्भे प्रयुक्तः स्यात् तदा तमेव वर्णं विना तस्य मुहनात्वेन सौवर्ग्यमपि वर्णान्तरं न प्रयोक्तव्यम्।



शकारषकारसकाराः वर्गपञ्चकव्यतिरिक्तवर्णा अपि चवर्गे पञ्चमं वर्णं विहाय अवशिष्टस्य वर्णचतु-ष्टयस्य मुहनात्वेन प्रयोक्तव्य इत्यस्य पक्षस्य उदाहरणे प्रदर्शिते शेषं तद्वदिति निश्चेतुं शक्यत्वात् एकस्योदाहरणं ब्रूमः। कथमिति चेत् –



“ *सा*रसदलनेत्र! जगन्नुत!

*ज*लधरनिभगात्रे ! ...” इत्येकत्र प्रयोगः।



बवयोरभेद इत्यनेन वकारस्य पवर्गे पञ्चमं वर्णं विहाय अन्ये चत्वारोऽपि वर्णाः मुहनात्वेन प्रयोक्तव्याः। तस्य उदाहरणम् –



“ *वा*हिनीशमदविदारक! निरयतारक!

*पा*लितसूर्यकुमारक! ...” इत्येकत्र प्रयोगः।



रेफस्य लकारो मुहनात्वेन प्रयोक्तव्यः। तस्य उदाहरणम् –



“ *र*मणीयसुगुणालवालसुमध्यमभाग-

*ल*समान ...”   इत्येकत्र प्रयोगः।



अकारस्य हकारवद्यकारोऽपि मुहनात्वेन प्रयोक्तव्य इत्येकः पक्षः। तस्य उदाहरणम् उपरिष्टात् वक्ष्यामः। संयुक्ताक्षरस्य मुहनाप्रयोगे आदिश्रुतो वा यद्वा अन्तः श्रुतो वर्णः अभेदनप्रयोक्तुमर्ह एव। तस्योदाहरणम् –



“ *श्री*रङ्गशायिनं सकल-

शु॒भदायिनं चिन्तयेऽहम्…” इत्येकत्र प्रयोगः।



“ *क्षि*तिजमूर्च्छितद-

*श*ग्रीवम् ...” इत्यन्यत्र प्रयोगः।



अकारस्य मुहनात्वेन यकारोऽपि प्रयोक्तव्य इति पूर्वमभिहितस्य पक्षस्योदाहरणम् –



“ *अ*नुपप्लवगपरिवार! हृद-

*य*सौख्यद! हनुमद्वचनसार! ”



इत्येकत्र प्रयोगः।



तर्हि अकारस्य मुहनात्वेन घकारस्यासम्भवात् तेन घकारेण सह यकारस्य संयुक्तत्वाच्च स पक्ष अत्र सिद्धः।



अपि च यदा एक एव शब्दच्छरणान्तेषु सर्वत्रापि विवक्षितः स्यात्तथा यादृशे वर्णे प्रयुक्ते विवक्षितशब्दाद्यस्थितवर्णस्य मुहनात्वेन परिणमेत् तादृशे वर्णस्तु तत्पूर्ववत्स्थिता वर्ते प्रयोक्तव्यः। तस्य उदाहरणम् - “जय सुगुणालय” इत्यस्मिन् कीर्त्तने ‘ नरसिंह ’ इति एव चरणान्तेषु सर्वत्रापि विवक्षितः अतः यदा प्रयुक्ते तच्छब्दाद्यक्षरो मुहनात्वेन परिणमेत् तदा नकारः अथवा णकारः सर्वेष्वपि चरणेषु प्रयुक्त इत्यस्य द्वयोरुदाहरणे प्रदर्शिते शेषं तद्वदिति निर्णेतुं शक्यत्वात् तदिह ब्रूमः। कथमितिचेत् –



“ दीनशरण्य! श्रीनरसिंह! ” इत्येकत्र प्रयोगः।

“ अनघचारित! श्रीनरसिंह!” इत्यन्यत्र प्रयोगः।



नकारस्य णकारो मुहनात्वेन प्रयोक्तव्यः। तस्य उदाहरणम् –



“ *नी*रदनीलशरीर! पाहि धर-

*णी*सदासहाय! ... ” इत्येकत्र प्रयोगः।



चरणेषु मुहनाप्रासौ मिलित्वा प्रयोक्तव्यौ। कथमिति चेत् प्रयुक्तस्य शब्दस्य द्वितीयावर्त्ते मुहना, पुनः प्रासः, पुनर्मुहना, पुनः प्रास इत्ययं प्रयोगक्रमः। एकस्मिन् चरणे प्रासमये एवाद्यन्तपर्यन्तं प्रयोगो युक्तः। न तथा मुहनामात्रः।



अथ प्रासनियमं वक्ष्यामः। कथमिति चेत् प्रयुक्तस्य शब्दस्य द्वितीयवर्णो यथा द्वितीयावर्त्ते प्रयुक्तः स्यात् तदा तस्य प्रास इति संज्ञा। तस्य तु हलक्षरनियमं विना अजक्षरनियमं नास्त्येव। तदापि लळयोरभेदः इत्यनेन लकारस्य ळकारस्य प्रासत्वेन प्रयोक्तव्यः। प्रासस्य संयुक्ताक्षरे प्रयुक्ते समारब्धचरणान्तपर्यन्तं तस्य संयुक्तस्य हलक्षरस्य व्यत्ययो न कार्या। चरणस्य वा पल्लवस्य वा प्रारम्भे प्रयुक्ते वर्णः “*वि***म**लकमल” इत्यादिवत् ह्रस्वरूपश्चेत् तस्य “*का***मि**तसामज” इत्यादीनि दीर्घाक्षररूपेण प्रासपूर्वा-क्षरप्रयोगो न स्यात्। प्रासस्तु वर्णद्वयपरिमितो वा ततोऽप्यधिको वा यदा विवक्षं प्रयोक्तव्यः। तस्य उदाहरणम् -



“ तनु॒जशरण! प-

व*न*जमुखपरि-

ज*न*! जगदहित-

दनु॒जमदहर!

मनु॒जतनुधर !

व*न*जदलनयन ! ”  इत्येकत्र प्रयोगः।



अथ अन्त्यप्रासनियमान् वक्ष्यामः। कथमिति चेत् – एकस्मिन् चरणे सर्वेऽप्यन्त्यप्रासाः समाः प्रयोक्तव्याः। तर्हि प्रासस्य तु हलक्षरनियमं विना अजक्षरनियमो नास्तीति यत् पुर्वमभ्यधायी अन्त्य-प्रासस्यैवं न अजक्षरस्य च हलक्षरस्य चैवमुभयो-रपि नियमौ सम्यगपेक्षितौ कथमिति चेत्, “नेत्रमि” त्येकः शब्द अन्त्यप्रासरूपेण प्रयुक्तश्चेत् तस्य “गात्रं, पात्रं, सूत्रमि” त्यादि-रूपेणैव प्रयोग उचितः। अथैतद्विहाय “शत्रुम्, अत्रिमि”त्यादिवदज-क्षरस्य वा “रक्तं, शक्तमि”त्यादिवद्धलक्षरस्य व्यत्यौ न कार्यौ।



किञ्च एकस्मिन् कीर्त्तने आद्यन्तपर्यन्तं एकस्यैव अन्त्यप्रासस्य प्रयोगोऽपि युक्त एव। तस्य उदाहरणं “श्रीरघुवर! सुगुणाल***य***!” इत्यस्मिन् कीर्त्तने प्रथमतः, “पुरहरचिन्त्यनामधे***य***!” इत्यन्त्यप्रासं प्रयुज्य पुनः तस्मिन् कीर्त्तने स्थितेषु सर्वेष्वपि चरणेषु अन्त्यप्रासाक्षरीभूती यकार एव प्रयुक्तो दृश्यते। अन्त्यप्रासस्त्वक्षरद्वयपरिमितोऽपि प्रयोक्तव्यः। तत्रा-प्यजक्षरस्य वा हलक्षरस्य वा व्यत्यो न कार्यः। तस्य उदाहरणम् – “कलये तावकीनचरणकिसलये” इत्येकत्र प्रयोगः। ननु अयं अन्त्यप्रासो न, अपि तु प्रास एवेति शङ्कायां उत्पन्नायां प्रासस्य हलक्षरनियमं विना अजक्षरनियस्याभावात्, अत्र तु उभयोरपि नियमस्य दरीदृश्यमानत्वाच्चाय-मन्त्यप्रास इत्येव निश्चयः कार्यः। अन्त्यप्रास-स्त्वक्षरत्रयपरिमितो वा ततोऽ प्यधिको वा यथा विवक्षं प्रयोक्तव्यः।



चसणान्तेष्वन्त्यप्रासद्वयप्रयोगोऽपि युक्तः। तस्य उदाहरणम् –



“ वनजदलनयन!

अवितमुनिसवन! ” इत्येकत्र प्रयोगः।



अनुपल्लवारम्भः पल्लवाद्यस्थितशब्दप्रासाक्षरीभूतः स्यात् चरणे प्रासारम्भो विवक्षानुसारः।



एकस्मिन्नेव चरणे चरमपूर्वोत्तरार्धयोः प्रासव्यत्ययो दृश्यते। तथाप्येतत् साधयितुं प्रयोगबाहुल्यस्य दृश्यमानत्वान्मुख्यतयात्र न स्वीकार्यः। तस्योदाहरणम् –



“ करुणाकृत

 शरणागत

 भरण ! ” इत्यादौ प्रासमारभ्य चरणार्धोपरि



“ अनपराधि-

जनविरोधि-

खरदूषण-

 विराधगुरु-

धराधरालिकुलिश ! ” इति प्रयोगः दृश्यते।



एकस्मिन्नैवावर्ते द्वावन्त्यप्रासावपि प्रयोक्तव्यौ। तस्योदाहरणम् –



 “ चन्द्रकुलवतंस ! दमितकंस ! परम-

हंसार्चित ! ”  इत्येकः प्रयोगः।



अन्तरेक्तेस्तु पूर्वोक्ताः प्रासादिनियमाः केऽपि न सन्ति। अन्तरुक्तिस्तु यः कश्चिच्छब्दः प्रयुकश्चेत् द्वितीयावर्तादौ पुर्वोक्तव्यव्यवस्थया मुहना वा प्रासो वा प्रयोक्तव्यः खलु तर्हि तयोरुभयोर्मध्ये तालपूरणार्थं पृथक् प्रयुज्यमानात्वादेव तस्या अन्तरुक्तिरिति संज्ञा। इयमन्तरुक्तिः पलल्वे एव वा अनुपल्लवे चरणेषु वा याथा विवक्षं प्रयोक्तव्या। एकस्मिन् चरणे एकत्रवा सर्वत्रवा अन्तरुक्तिः प्रयुक्ता चेत् सा व्यवस्था चरणान्तरेष्वपि तथैवालम्ब्या। अन्तरुक्तिस्तु प्रथमतः प्रयुक्तस्य शब्दस्य च तस्य मुहनात्वेन वा प्रयुज्यमानस्य शब्दस्य च एवमुभयोरपि मध्ये प्रयोक्तव्येति यत् पूर्वमुदीरितं तस्योदाहरणम् - “हनुमन्तं चिन्तयेऽहम्” इत्यस्मिन् कीर्तने अनुपल्लवे तु “पावन” इति प्रासप्रयोगो दृश्यते। तदा “हनू” इत्यस्य शब्दस्य “पावन” इति प्रयुक्ते पूर्वोक्तप्रासनियमस्य सुतरां विरोधस्य प्रत्यक्षत्वात् “पा” इत्यं वर्णः अन्तरुक्तिरित ज्ञेया। तदा “हनू” इत्यस्य शब्दस्य “वन” इत्ययं शब्दः प्रासाक्षरीभूतः स्यात्। अन्तरुक्तिस्तु एकद्वित्र्यक्षरपिमिता ताले यथावकाशं प्रयोक्तव्या।

  

Regards

N Siva Senani



