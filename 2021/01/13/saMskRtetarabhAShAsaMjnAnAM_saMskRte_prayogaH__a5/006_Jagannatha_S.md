+++
title = "006 Jagannatha S"

+++
[[Jagannatha S	2021-01-15, 18:59:26 [Source](https://groups.google.com/g/bvparishat/c/a5zzCYrVgN0)]]



श्रीमतः कण्णन्-वर्यान्, सुन्दरेश्वरन्-वर्यान्, उज्ज्वलवर्यान्, बि.वि.के.शास्त्रिवर्यांश्च वन्दे।

अद्यत्वे संस्कृतम् अपरासु भाषासु वर्तमानानां संज्ञानां प्रयोगान् बाढमपेक्षते।

संस्कृतेतरासु भाषासु पदरूपाणि प्रायः प्रातिपदिकसदृशानि निर्विकाराणि।

इदमवधेयं कप्रत्ययप्रयोगे :-

बालक इत्यादिषु शब्देषु स्वार्थिकस्य कस्य प्रयोगः प्रसिद्धतरो यत्र बाल इति मूलरूपे कस्यामपि विभक्तौ कस्मिन्नपि वचने च न कोऽपि विकारः।

**‘ विलियम ’** इत्यादिषु रूपेषुप्रातिपदिकोत्तरवर्तिनः अकारस्य प्रयोगश्चिन्त्यो यः प्रातिपदिके विकारं जनयति।

श्रीमद्भिः उज्ज्वलवर्यैः प्रातिपदिकोत्तरम् अदश्शब्दयोगो यत् सूचितस्तत्प्रयोगे-

‘‘षेक्स्पियर्- अमुष्य ओथेलो- अमुष्मिन् नाटके डेस्डेमोना- अमुयाः पात्रम् अस्ति।’’ इत्येवमादिकं प्रयोक्तव्यं भवति ;

इदंशब्दयोगे च -

‘‘रीगन्-अस्मै अङ्गुलीयकं यद् दत्तं तत् सेण्ट्रल् एष्या-अस्मिन् प्रदेशे
वर्तमाने क्यास्पियन् सी-अस्मिन् सरोवरे पतितम्।’’' इत्येवमादिकम्।

द्वितीयां रीतिमवलम्ब्य कामपि गर्भितसंस्कृतेतरभाषासंज्ञां संस्कृतकृतिं रचयितुं शक्यते वा इति परिशीलयामि। पश्यामि तावदभ्युपायोऽयं कियत्या मात्रया भवति सफलेति।

**अवितृप्ततया तथापि मे हृदयं निर्णयमेव धावति ।(किरातार्जुनीयम् ॥ २.२९ ॥)**  

उभयत्रेयं समस्या- संज्ञावाचकाः शब्दाः व्यक्तिविशेषान् सूचयन्ति। तदव्यवहितानां सर्वनाम्नांप्रयोगे कथं शाब्दबोध इति।

  





> To view this discussion on the web visit > [https://groups.google.com/d/msgid/bvparishat/01be01d6ea41%24d28ae4a0%2477a0ade0%24%40gmail.com](https://groups.google.com/d/msgid/bvparishat/01be01d6ea41%24d28ae4a0%2477a0ade0%24%40gmail.com?utm_medium=email&utm_source=footer).  

