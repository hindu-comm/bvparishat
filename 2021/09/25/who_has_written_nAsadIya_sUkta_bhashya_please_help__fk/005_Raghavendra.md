+++
title = "005 Raghavendra"

+++
[[Raghavendra	2021-09-25, 21:55:15 [Source](https://groups.google.com/g/bvparishat/c/fkJo5XjCAPE)]]



#### Greetings of the day, Here are few excerpts from the सर्व-मूल writings of Sri Madhvacharya wherein नासदीयसूक्त is quoted and discussed, fyi ========== **श्रीमद्भगवद्गीताभाष्यम्****द्वादशोऽध्यायःश्लोक ४- भाष्यम्**

श्रीभगवानुवाच   
मय्यावेश्य मनो ये मां नित्ययुक्ता उपासते ।  
श्रद्धया परयोपेतास्ते मे युक्ततमा मताः॥२ ॥  
ये त्वक्षरमनिर्देश्यमव्यक्तं पर्युपासते ।  
सर्वत्रगमचिन्त्यं च कूटस्थमचलं ध्रुवम्॥३ ॥  
सन्नियम्येंद्रियग्रामं सर्वत्र समबुद्धयः ।  
ते प्राप्नुवन्ति मामेव सर्वभूतहिते रताः॥४ ॥  
  
भवन्तु त्वदुपासका एवोत्तमाः। इतरेषां तु किं फलमित्यत आह- ये त्वित्यादि। अनिर्देश्यत्वं चोक्तं भागवते मायायाः- 'अप्रतर्क्यादनिर्देश्यादिति केष्वपि निश्चयः'' इति। ईश्वरस्तु दैवशब्दे- नोक्तः- 'दैवमन्येपरे'' इत्यत्र। उक्तं च सामवेदे काषायणश्रुतौ 'नासदासीन्नोसदासीत् तदानीमिति। न महाभूतं नोपभूतं तदासीत्'' इत्यारभ्य 'तम आसीत् तमसा गू्हमग्र इति। तमो ह्यव्यक्तमजरम- निर्देश्यमेषा ह्येव प्रकृतिः'' इति। सर्वगाचिन्त्यादिलक्षणा च सा ।  
तथाहि मोक्षधर्मे- 'नारायणगुणाश्रयादजरादतींद्रियादग्राह्यादसम्भवत असत्यादहिंस्राल्ललामाद् द्वितीयप्रवृत्तिविशेषादवैरादक्षयादमरादक्षराद- मूर्तितः सर्वस्याः सर्वकर्तुः शाश्वततमसः''। इति ।  
'आसीदिदं तमोभूतमप्रज्ञातमलक्षणम् ।  
अप्रतर्क्यमविज्ञेयं प्रसुप्तमिव सर्वतः'' ॥ इति च मानवे ।  
'कूटस्थोक्षर उच्यते'' इति च वक्ष्यति। कूटे आकाशे स्थिता कूटस्था- 'आकाशसंस्थिता त्वेषा ततः कूटस्थिता मता'' इति हि ऋग्वेदखिलेषु ।  
'सा सर्वगा निश्चला लोकयोनिः सा चाक्षरा विश्वगा विरजस्का'' इति च सामवेदे गौपवनशाखायाम् ॥ २-४ ॥  
  
**ॐ असद्व्यपदेशान्नेति चेन्न धर्मान्तरेण वाक्यशेषात् ॐ**  
‘नासदासीन्नोसदासीत्’ इति सर्वस्यासत्त्वव्यपदेशान्नेति चेन्न। अव्यक्तत्वपारतन्त्र्यादिधर्मान्तरेण हि तदुच्यते ।’तम आसीत्’ इति वाक्यशेषात्। न चान्यत्र प्रमाणमस्ति ।  
‘अजे ह्येको जुषमाणोऽनुशेते जहात्येनां भुक्तभोगामजोऽन्यः’।  
‘अनाद्यनन्तं जगदेतदीदृक् प्रवर्तते नात्र विचार्यमस्ति ।  
न चान्यथा क्वाऽपि च कस्य चेदमभूत् पुरा नापि तथा भविष्यत्’॥  
‘असत्यमप्रतिष्ठं ते जगदाहुरनीश्वरम्’।  
‘असत्यमाहुर्जगदेतदज्ञाः शक्तिं हरेर्ये न विदुःपरां हि’  
‘यः सत्यरूपं जगदेतदीदृक् सृष्ट्वा त्वभूत् सत्यकर्मा महात्मा’।  
‘अथैनमाहुः सत्यकर्मेति, सत्यं ह्येवेदं विश्वमसौ सृजते। अथैनमार्हुनित्यकर्मेति नित्यं ह्येवासौ कुरुते’।  
‘यच्चिकेत सत्यमित् तन्न मोघम्’ इत्यादि श्रुतिस्मृतिभ्यः ।  
‘परस्परविरोधे तु वाक्यानां यत्र युक्तता।  
तथैवार्थ परिज्ञेयो नावाक्या युक्तिरिष्यते’  
इति बृहत्संहितायाम् ।  
‘विरुद्धवत् प्रीतीयन्त आगमा यत्र वै मिथः।  
तत्र दृष्टानुसारेण तेषामर्थोऽन्ववेक्ष्यते’ इति च ।  
‘ईशोऽनीशो जगन्मिथ्या न पूज्यो गुरुरित्यपि।  
इत्यादिवद्विरुद्धानि वचनान्यथ युक्तयः ।  
प्रमाणैर्बहुभिर्ज्ञेया आभासा इति वैदिकैः ॥  
वेदवेदानुसारेषु विरोधेऽन्यार्थकल्पना।  
अन्येषां तु विरुद्धानां विप्रलम्भोऽथवा भ्रमः’  
इति भागवततन्त्रे ।  
‘शास्त्रार्थयुक्तोऽनुभवः प्रमाणं तूत्तमं मतम्।  
मध्यमं त्वागमो ज्ञेयः प्रत्यक्षमधमं स्मृतम् ॥  
प्रत्यक्षयोरागमयोर्विरोधे निश्चयाय तु।  
अनुमाद्या न स्वतन्त्राः प्रमाणपदवीं ययुः’  
इति पुरुषोत्तमतन्त्रे॥ 18 ॥

  
तत्त्वोद्योतम्

सर्वत्राखलिसच्छक्तिः निर्दोषोशेषसद्गुणः ।नित्यातादृशचिच्चेत्ययन्तेष्टो नो रमापतिः ॥  
विमतो भिन्नः मुक्तत्वात् यदित्थं तत्तथा यथा सम्प्रतिपन्नम्। न च भेदे विकल्पो युज्यते। अनिर्वचनीयस्य सर्वत्राप्रसिद्धत्वादेव। शशविषाणं गोविषाणं वोच्यत इतिवत्। न चानिर्वचनीये किञ्चिन्मानम्। मिथ्याशब्दोनिर्वचनीयं वदतीत्यत्र च। अनुमानस्य चाप्रसिद्धविशेषणः पक्षः। न च धूमत्ववत् मिथ्यात्वमित्युभयसम्प्रतिपन्नं सामान्यमस्ति। न च बाष्पारोपितधूमेन धूमवत्त्वं व्यभिचरति। न च भावाभाववलिक्षणं क्वचिदागमो वक्ति। "नासदासीन्नोसदासीत् तदानीं नासीद्रजो नो व्योमापरो यत्' इत्यत्र च। पारिशेष्येणानिर्वचनीयत्वाङ्गीकारे "आनीदवातं स्वधया तदेकम्' इति तदानीं परिशिष्टत्वाद् ब्रह्मण एवानिर्वचनीयत्वं स्यात् ।  
दृष्टस्य वस्तुनो बलवद् दृष्टिं विना नान्यद्बाधकमिति दुर्घटत्वे सुघटत्वे वा नानिर्वचनीयसिद्धिः। सर्ववैलक्षण्याङ्गीकारात् दुर्घटमपि ब्रह्म प्रमाणादङ्गीक्रियत एव। जगतो भिन्नमभिन्नं भिन्नाभिन्नं वेत्यादिविकल्पस्तत्रापि युज्यते। भिन्नं चेद्भेदादिविशिष्टाच्छुद्धं भिन्नमभिन्नं वेत्याद्यनवस्था। अभिन्नं चेन्मिथ्यारूपेण जगता ब्रह्मापि मिथ्यैव स्यात्। भिन्नाभिन्नं चेद्दोषद्वयमपि। उभयवलिक्षणं चेदनिर्वचनीयत्वं ब्रह्मण एवापतितम्। यद्येवमपि नानिर्वचनीयत्वं ब्रह्मणस्तर्हि जगतोपि न स्यात्। "विश्वं सत्य"मित्यादिवचनमत्राप्युक्तम्। "न सत्तन्नासदुच्यते "। "असद्वा इदमग्र आसीत्" ।"नासदासीन्नोसदासीत् तदानीम् "। इत्यादि ब्रह्मणोपि मिथ्यात्वे प्रमाणमस्ति।  
तर्हि न सन्न चासदुभयं न च कालजवः किमपि न तत्र शास्त्रमपकृष्य शयीत यदा । जनिमसतः सतो मृतिमजात्मनि ये च भिदां विपणमृते स्मरन्त्युपविश ध्वनिमारुवतः ॥ २६ ॥ दशमस्कन्ध ॥९६॥  
  
शास्त्रमपकृष्य प्रलये शास्त्रस्य प्रवृत्त्यभावात्। असतः सूक्ष्मरूपात्सतः स्थूलरूपस्य परमेश्वरपर्यन्तं यथाक्रमं जन्म मृतिं च सर्वस्मात्परमात्मनि भेदं च विपणं फलापेक्षामृते ये स्मरन्ति तेषां ध्वनिमुपविश। आरुवतो वायोः प्रसादात्तथा स्मरन्ति ॥ 'नासदासीन्नोसदासीत्तदानीं नासीद्रजो नो व्योमा परो यत् । किमावरीवः कुह कस्य शर्मन्नम्भः किमासीद्गहनं गभीरम्''॥ इत्यादिश्रुतिः ॥ 'सूक्ष्माणि महदादीनि स्थूलान्यण्डादिकानि च । उभयं त्वग्निरापश्च न किञ्चित्प्रलयेऽभवत्''॥ इति प्रकाशसंहितायाम् ॥ 'सर्ववेदादिरूपेण प्राणस्यारुवतः सदा । प्रसादाद्ये विजानन्ति सूक्ष्मात् स्थूलजनिं क्रमात् । मृतिं च सर्वजीवादेरीशस्य व्यतिरिक्तताम् । जानन्ति ये निराकाङ्क्षाः तेषां वाचि जनार्दनः''॥ इति तन्त्रभागवते ॥ २६-१२ ॥  
  
Thank you and best regards,  
=========================  
From: Krishna Kashyap \<[kkashy...@gmail.com]()\>  
Sent: Sat, 25 Sep 2021 12:38:55  
To: [bvpar...@googlegroups.com]()  
Subject: {भारतीयविद्वत्परिषत्} who has written nAsadIya sUkta bhashya? please help find the different bhashyas on this sukta.



--

  
You received this message because you are subscribed to the Google Groups "भारतीयविद्वत्परिषत्" group.  
To unsubscribe from this group and stop receiving emails from it, send an email to [bvparishat+...@googlegroups.com]().  

To view this discussion on the web visit [https://groups.google.com/d/msgid/bvparishat/CANkLSMnfpEUnZHMwfJrA7qrD...@mail.gmail.com](https://groups.google.com/d/msgid/bvparishat/CANkLSMnfpEUnZHMwfJrA7qrDxmGSSccyMDCzWJM9RzjPpovSWQ%40mail.gmail.com?utm_medium=email&utm_source=footer==).  

