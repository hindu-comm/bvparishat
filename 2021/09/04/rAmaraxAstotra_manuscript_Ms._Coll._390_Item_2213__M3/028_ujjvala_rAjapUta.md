+++
title = "028 उज्ज्वल राजपूत"

+++
[[उज्ज्वल राजपूत	2021-09-11, 12:35:45 [Source](https://groups.google.com/g/bvparishat/c/M3ccUCQRBoQ)]]



भव॑तां॒ सान्त्व॑नम् इ॒दं सा॑न्त्वन॒त्वेनै॒व ति॑ष्ठतु। मा खल्व॒न्येषा॑म् मु॒ग्धाना॑न् दुरित॒पात॑नम् भूत्। यस् तु स्व॒यम् प्र॑त्यक्षविरो॒धम् प॑रि॒हर॒न्न् अपि॒ जग॑द् आत्मानुकू॒लङ् कु॒र्यात् स प॑ण्डि॒त इत्य॒द्यापि॒ श्रद्द॑धामि। यु॒क्तङ् खलु॑, भो नागराजमहोदयाः?

  

अ॒स्मिँस्तु बि॑न्दुचिह्नविष॒ये वि॑रो॒धोऽप॑रिहार्य इवालक्ष्यत। य आ॒त्मनो॑ मिथ्याविचा॒रस्य॑ स॒त्यं हे॒तुव्ँ वेद॒ स तम् उन्मू॑लयितुं शक्नोति। तद॑र्थो मे प्रथ॒मः स॑न्दे॒शः।

किञ्च॒ प्राग् वि॑न॒येन॒ चर॑तो मे वच॒नम् अध्या॑तम् ए॒व प्रा॒येण॑-।

-   [अनुनासिकांकनं (in Sanskrit
    Manuscripts)](https://groups.google.com/g/bvparishat/c/VVTbqbXmJr8/m/S4AK0AESCwAJ)(2018)
    (इ॒ह तु याभ्या॑न् ध्या॒तन् तयो॒र् एको॒ऽ॒स्याः प॑रि॒षद॑श्
    च्यु॒तो३॒॑न्यो दिव॒म् प्रया॑त॒स् तत्र॒ भवा॑न् मान॒नीयः॑।) -   [Use of anusvāra: Sanskrit texts written in Kannada
    script](https://groups.google.com/g/bvparishat/c/9OPu9_zxHto/m/IGPXAFSnBgAJ)(2020)

इ॒यम् बि॑न्दुचि॒ह्नवि॑षया स॒त्या मति॒र् न ब॒हूना॒म् प्रति॑भाति। तस्मा॑द् अव॒धान॒म् अप्यै॑च्छम्। अपि॑ च विन॒येन॑ क॒थय॑न्त॒म् माम् अप्र॑तिकुर्व॒न्तोऽपि॑ वि॒द्वांसः॑ पाणिनिवच॒नाद् भ्र॒ष्टम् ए॒व म॑न्यन्त॒ इत्य॑चिन्तयम्।

  

यत् तल् "last post" इत्या॑देर् वच॒नस्य॑ प्रत्या॒ख्यान॒न्, तत् प्राग् अपि॒ तेन॑ वच॒नेन॒ परी॑तेन॒ मया॑वका॒शल्ँ ल॒ब्ध्वा क॑थि॒तञ् ज्ञा॑त॒व्य॑म्। न तु श्री॑मन्नित्यानन्दमिश्रमहोद॒येषु॑ वैयक्तिकाक्षे॒पः। [इ॒त](https://itch.io/)ो जना॑नां स्वनिर्मितक्रीडातन्त्रांशप्र॒काश॑ने॒ या खलू॒ग्रा तृष्णा॒ तम् अर्थ॒ङ् कथ॑यितुम् इव॒ स शब्दो॑ गृही॒तः।

  

अथ॒ सर्वोऽप्य॒यव्ँ व्य॑वसा॒यो ब॒हुषु॑ व्या॒पिना॒न् दोषा॑णाम् अवका॒शरू॑पे नित्यानन्दमहोद॒ये नि॒दर्श॑नम् ए॒व सम॑पद्यत। स च॑ म॒होद॑यो म॒हान् अ॑नुस्वारविषय॒ज्ञ इ॑व। तस्य॑ वच॒नेषु॑ प्र॒त्याख्या॑तेषु॒ कस्या॒न्यस्य॑ वच॒नम् अव॑शिष्ये॒तेति॑ धि॒या यु॒क्तः प्रत्य॑भाद् अ॒यव्ँ वि॑नियो॒गः।

  

न पुन॑र् ए॒वङ् क॑रिष्यते नागराजमहोदयाः! न च॒ काम् अप्य॒न्याम् मे॑ प्रि॒याम् मति॑ञ् जानामि॒, यस्या॒म् प्रका॑शिताया॒म् अप्र॑तिकुर्व॒न्न् अपि॒ जन॒स् तान् दु॒ष्टाम् मन्ये॑त।

