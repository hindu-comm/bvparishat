+++
title = "009 narayanan er"

+++
[[narayanan er	2012-05-28, 10:53:25 [Source](https://groups.google.com/g/bvparishat/c/EUxt-v6oYSs)]]



विद्वद्भ्यो नमः।

अस्तिनास्तिदिष्टं मतिः (पा.४.४.६०) इत्यत्र महाभाष्ये उक्तम्-  

(पाणिनीयसूत्रम् ४,४।६०) कि.,३३२।१७-१९ रो.,७४९ किं यस्य अस्ति मतिः सः आस्तिकः। किं च अतः । चौरे अपि प्राप्नोति । एवं तर्हि इतिलोपः अत्र द्रष्टव्यः। अस्ति इति अस्य मतिः आस्तिकः। न अस्ति इति अस्य मतिः नास्तिकः। दिष्टं इति अस्य मतिः दैष्टिकः।  

तत्रैव काशिकायाम्-

तदस्य इत्येव। तदिति प्रथमासमर्थेभ्यः अस्ति नास्ति दिष्ट इत्येतेभ्यः शब्देभ्यः अस्य इति षष्ठ्यर्थे ठक् प्रत्ययो भवति यत् तत् प्रथमासमर्थं मतिश्चेत् तद् भवति। अस्ति मतिः अस्य आस्तिकः। नास्ति मतिः अस्य नास्तिकः। दैष्टिकः। न च मतिसत्तामात्रे प्रत्यय इष्यते, किं तर्हि, परलोकोऽस्ति इति यस्य मतिः स आस्तिकः। तद्विपरीतो नास्तिकः। प्रमाणानुपातिनी यस्य मतिः स दैष्टिकः। तदेतदभिधानशक्तिस्वभावाल् लभ्यते। अस्तिनास्तिशब्दौ निपातौ, वचनसामर्थ्याद् वा आख्याताद् वाक्याच् च प्रत्ययः। इति।  

अत्र वयं ब्रूमः-अस्तिनास्तिदिष्टं मतिः (पा.४.४.६०) इति सूत्रारम्भ एव ज्ञापयति यत् आस्तिकः, नास्तिकः, दैष्टिकः इत्येव रूपाणि भवेयुः। न आस्तिकः अनास्तिकः इति मा भूत्। न नास्तिकः अनास्तिकः इत्यपि मा भूत्। अनास्तिकः इत्युभयत्र रूपसाम्यतया अर्थान्तरभ्रमेणाव्यवस्थितं स्यात्। एवं अस्तिनास्तीति भगवत आचार्यस्य सूत्ररम्भसामर्थ्यादेव अनास्तिक इति प्रयोगो न सिद्धः। अन्यथा सूत्रमेवानारम्भणीयं स्यात्। एतदेवोपलक्ष्य दीपकभट्टाचार्यवर्याः सिद्धार्थवागङ्करान् समादधति।  

यत्तु-आस्तिकोऽनास्तिकश्चैव नास्तिकश्चाप्यनास्तिकः-इति सुहृदुत्तमेन विष्णुना यत् प्रोक्तं तत् प्रामाणिकं वेति किञ्चित् श्रोष्यामः।

नारायणः।  

  

  

>  style="font-family:times new roman,new york,times,serif;font-size:14pt"> >
>  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** Dipak Bhattacharya \<[dbhattach...@yahoo.com]()\>  
> **To:** vishnu namboodiri k \<[ushavis...@gmail.com]()\>; Bharatiya > Vidvatparishat \<[bvpar...@googlegroups.com]()\>  
> **Sent:** Monday, 28 May 2012 9:31 AM >
> 
> > 
> > 





>  style="font-family:times new roman,new york,times,serif;font-size:14pt"> >
>  style="font-family:times new roman,new york,times,serif;font-size:12pt"> >
> 
> > [bvparishat+...@googlegroups.com]()  
> > 
> >   
>   
> > 
> > 

