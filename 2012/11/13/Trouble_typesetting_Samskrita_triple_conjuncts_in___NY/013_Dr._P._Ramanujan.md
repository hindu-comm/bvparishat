+++
title = "013 Dr. P. Ramanujan"

+++
[[Dr. P. Ramanujan	2012-11-18, 00:01:10 [Source](https://groups.google.com/g/bvparishat/c/NYeHMRUXTxU)]]



मान्याः नित्यानन्दवर्याः,  
  
ओभावश्च विवृतिश्च शषसा रेफ  
एव च ।  
जिह्वामूलमुपध्मा च  
गतिरष्टविधोष्मणः ।। इति  
पाणिनीयशिक्षायाम् ।  
  
अत्र रुत्वस्य ओभाव इति,  
विसर्गलोपस्य विवृतिरिति,  
शषसकारपरे  
शषसाः, इजादौ परे रेफः,  
कुप्वोः परयोः  
जिह्वामूलीयोपध्मानीयाविति  
।  
  
एषु रेफविषये अग्निर्ऋषिः,  

अग्निर्ऋतुः,  

शचीपतिर्ऋषभेण, निर्ऋतिः,  
नैर्ऋतं ..  
रथीर्ऋतस्य, तनूर्ऋध्यासम्,  
ऋषेर्ऋषेः  
इत्यादिदृष्टान्ताः  
तैत्तिरीये ।  
  
विरलोच्चारणं तैत्तिरीये  
यद्यपि शिष्टः ऋगादिवेदेषु  
पूर्वेभिर्ऋषिभिः  
इत्यादिषु यदि तन्न  
स्यात्तर्हि  
ईदृशाक्षरयोगः (र्ऋ)  
युज्येतेति ममाकूतम् ।  

  
रामानुजः  
On Sat, Nov 17, 2012, Nityanand Misra \<[nmi...@gmail.com]()\> said:  
  

\> भूदेवरामानुजवर्याः  

  
On Saturday, November 17, 2012 9:51:46 AM UTC+8, Ramanujam CDAC/B wrote:  
\>  
\> सामान्यतः पाणिनिशिक्षोक्त  
\> ऊष्मणः अष्टविधगतिषु  
\>  
  

अत्र का अष्टविधगतयः।  
नतभाले बाले कृपां कृत्वा  
विवृण्वन्तु।  

  
  
\> विसर्गपर-ऋकारस्थाने  
\> विसर्गस्य रेफभावे  
\> एतस्याक्षरविन्यासस्य  
\> प्रयोगः इष्टः ।  
\>  
  

पाणिनीयशास्त्रेऽस्यापवादोऽवर्णपर  
ऋवर्णपरो रुः। अवर्णपर  
इत्युक्ते  
तत्पुरुषसमासः, ऋवर्णपर  
इत्युक्ते तु बहुव्रीहिः।  
  
तत्र \*भोभगोअघोअपूर्वस्य  
योऽशि\* (8-3-17) इत्यनेन रोः यो  
भवति, तदनन्तरं यस्य  
वैकल्पिकलोपो \*लोपः  
शाकल्यस्य\* (8-3-19) इत्यनेन  
सूत्रेण भवति। यथा  
  
सः + ऋषिः = स ऋषिः (यस्य  
वैकल्पिकलोपप्राप्तौ)  
सः + ऋषिः = सयृषिः (यस्य  
लोपाप्राप्तौ)  
  
ताः + ऋषिकाः = ता ऋषिकाः (यस्य  
वैकल्पिकलोपप्राप्तौ)  
ताः + ऋषिकाः = तायृषिकाः (यस्य  
लोपाप्राप्तौ)  
  
अस्योदाहरणमपि  
श्रीभार्गवराघवीये  
वसन्ततिलकायां पश्यन्तु  
  
भूयो वसिष्ठमतमेत्य स  
ऋष्यशृङ्गः  
पुत्रेष्टिमारभत पुत्रफलां  
फलेप्सुः ।  
भक्त्या जुहाव हुतहव्यभुजां  
वरिष्ठो मन्त्रैरथर्वशिरसो  
हविषेव धाता ॥ ११-५६ ॥  
  
अत्र सः + ऋष्यशृङ्गः इति  
स्थितौ यत्वशाकल्यलोपयोः "स  
ऋष्यशृङ्गः" इति  
छन्दोऽनुसारिरूपं  
जातम्।  
  
विप्रचरणानुरागी  
मिश्रोपाख्यो नित्यानन्दः  

  
--  
निराशीर्निर्ममो भूत्वा  
युध्यस्व विगतज्वरः।। (भ.गी.)  
\> to subscribe go to the link below and put a request  
\> <https://groups.google.com/group/bvparishat/subscribe>  
\> To unsubscribe from this group, send email to  
\> [bvparishat+...@googlegroups.com]()  
  
  
  
  



