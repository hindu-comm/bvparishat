+++
title = "004 Iragavarapu Narasimhacharya"

+++
[[Iragavarapu Narasimhacharya	2012-11-06, 10:37:36 [Source](https://groups.google.com/g/bvparishat/c/4h7jwWCvCjE)]]



प्रिय सुहृदः,  
सादरम्प्रणम्य।"सन्ध्या पितृप्रसूः"इत्यमरनिघण्टौ। पितॄन् प्रसूत इति  
पितृप्रसूः।सन्ध्यायाः ब्रह्मशरीरत्वात् पितृ  
प्रसूरिति पुराणप्रसिद्धिः। सूर्योदयात्पूर्वं  
घटिकापञ्चकं,सूर्यास्तमयात्पूर्वं घटिकात्रयं सन्ध्या इति व्यवह्रियते।  
"प्राह्णापराह्णमध्याह्ना स्त्रिसन्ध्यम्"----इत्यमरकोशे। अह्नः  
प्रारम्भः प्राह्णः।अह्नः अपरो भागः अपराह्णः।अह्नः मध्यो भागः  
मध्याह्नः।  
"ध्यै चिन्तायाम्"-----सम्यक् ध्यायन्ति अस्यामिति सन्ध्या।स्न्धीयते  
अहोरात्राभ्यामिति वा सन्ध्या।  
"डु धाञ्" धारणपोषणयोः--सन्धीयते अहोरात्राभ्यामिति सन्ध्या।  
सन्ध्या नाम अर्कबिम्बाभिव्यक्त आदित्यशब्दवाच्या परब्रह्मरूपा  
चिच्छक्तिः।(तैत्तिरीय सन्ध्याभाष्यकर्ता श्रीकृष्णपण्डितः)  
गायत्रीमन्त्रेण ब्रह्मचैतन्यमेव  
बोध्यतेऽति,चिच्छक्तिरूपि,आदित्यरूपि,गायत्रीरूपि ब्रह्मचैतन्यमेव  
गायत्रीदेवतेति  
तैत्तिरीय सन्ध्याभाष्यकर्तुः श्रीकृष्णपण्डितस्य  
अभिप्रायः।(पश्यन्तु--सन्ध्यावन्दननियमाः--इति पुस्तकम्--रचयिता---श्री  
उ.वॅ.प्र.ते.कं गोपालाचार्यस्वामिनः---पृष्टम् २३---सन्ध्याशब्दविचारः)  
अभिवाद्य,  
ऐएन्नेस्साचार्यः।\<[insac...@gmail.com]()\>





