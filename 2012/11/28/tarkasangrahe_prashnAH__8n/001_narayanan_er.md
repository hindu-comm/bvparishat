+++
title = "001 narayanan er"

+++
[[narayanan er	2012-11-28, 16:28:29 [Source](https://groups.google.com/g/bvparishat/c/8nMkw6wHlhc)]]



राकेशवर्य,  
न्यायमते सन्निकर्षो नाम विषयेन्द्रियसम्बन्धः। स च ज्ञानस्य कारणम्। स तु द्विविधः। लौकिकसन्निकर्षः अलौकिकसन्निकर्षश्च। लौकिकसन्निकर्षश्च षड्विधः। इन्द्रियसंयोगः, इन्द्रियसंयुक्तसमवायः, इन्द्रियसंयुक्तसमवेतसमवायः, श्रोत्रादिसमवायः, श्रोत्रादिसमवेतसमवायः, तदादिविशेषणता चेति। अलौकिकसन्निकर्षस्तु त्रिविधः। सामान्यलक्षणा, ज्ञानलक्षणा, योगजश्च। अत्र इन्द्रियसंयुक्तसमवेतसमवायो विषयः। ईश्वरः, आत्मा, इत्येभिः सह कथमिन्द्रियाणां सन्निकर्षप्रसङ्गः? अहमीश्वरं स्पृशामि, ब्रह्म पश्यामीत्यादिषु न साक्षात्सन्निकर्षः। तद्दर्शस्पर्शनार्थं पञ्चेन्द्रियाणामिन्द्रियत्वविरहात्। "इदमात्यन्तिकं यत्तद् बुद्धिग्राह्यमतीन्द्रियम्" इति श्रवणाच्च। तस्माद् द्रव्यतत्समवेतप्रत्यक्षे अपि संयुक्तसमवेतसमवाय एव सन्निकर्षो मास्तु। उपाधिविषये दिनान्तरे चर्चयिष्यामः।  
नारायणः।  

