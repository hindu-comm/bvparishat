+++
title = "002 narayanan er"

+++
[[narayanan er	2012-11-29, 12:57:56 [Source](https://groups.google.com/g/bvparishat/c/8nMkw6wHlhc)]]



राकेशवर्य,

इदानीमुपाधिश्चर्च्यते। नाहं नैयायिकः। विद्वांसो मामपि सत्यमुपदिशेयुः। मया चिन्तितं विलिख्यते-  

1\. न्यायमते उपाधिर्नाम साध्यव्यापकत्वे सति हेतोरव्यापकः। यथा धूमवान् वह्निरित्यत्र आर्द्रकाष्ठं उपाधिः। अस्य प्रयोजनम्। व्यभिचारस्यानुमानम्।  
2. न्यायमते शब्दः अनित्यः। तस्य कृतकत्वात्। अत्र साध्यव्यापकत्वे सति हेतोरव्यापक इति यदुच्यते, यदि साधनाव्यापकः उपाधिः इत्युच्येत चेत्, श्रोत्रेन्द्रियग्रहणार्हत्वमेव उपाधित्वेन गृह्येत।  
3. शब्दस्यानित्यत्वे साध्ये, साध्यव्यापकत्वे सति हेतोरव्यापकः इत्युच्यते। शब्दोऽनित्यः कृतकत्वात्-इत्यत्र कृतकत्वं उपाधिः, अनित्यत्वं साध्यम्। कृतकत्वेनोपाधिना शब्दस्यानित्यत्वं सिध्यतीति सारः। साधनस्य हेतोरव्यापकत्वकथनं कृतकत्वादित्युपाधिः सामान्यवत्त्वेनोक्तः।  
4. कृतकत्वं य उपाधिः प्रतिशब्दं भिद्यत इत्युपाधिभेदः, तत्र न सामान्यवत्त्वमिति उपाधिः न सम्भवः इति नोच्येत, असम्भववारणाय व्यापकत्वशरीरे अत्यन्तपदं योजयित्वा साधनात्यन्ताव्यापकत्वमिति कर्तव्यम्।  
5. साधनं हेतुः उपाधिर्मा भूत्, तदर्थं विशेषवत्त्वेन साधनभेदमादाय व्यापकशरीरे अत्यन्तपदं योजनीयम्।

  

नारायणः।  

