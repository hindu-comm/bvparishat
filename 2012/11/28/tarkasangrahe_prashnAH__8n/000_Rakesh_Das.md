+++
title = "000 Rakesh Das"

+++
[[Rakesh Das	2012-11-28, 14:20:10 [Source](https://groups.google.com/g/bvparishat/c/8nMkw6wHlhc)]]



विदुषः प्रणम्य,

तर्कसङ्ग्रहस्य पदकृत्यटीकायां स्थलद्वये संशयो वर्तते मम। कृपया  
समाधातुमर्हन्ति भवन्तः।

१. षड्विधसन्निकर्षविचारप्रसङ्गे उच्यते "द्रव्यतत्समवेतप्रत्यक्षे अपि  
संयुक्तसमवेतसमवाय एव सन्निकर्षः अस्त्विति चेन्नैतत्, ईश्वरात्मादेः  
अनध्यक्षत्वप्रसङ्गात्।" इति।

२. उपाधिलक्षणस्य दलसार्थक्यविचारे कथ्यते, "साधनाव्यापक उपाधिरित्युक्ते  
शब्दः अनित्यः कृतकत्वादित्यत्र सामान्यवत्त्वे  
सत्यस्मदादिबाह्येन्द्रियग्रहणार्हत्वमुपाधिः स्यात्, तदर्थं  
साध्यव्यापकत्वमुक्तम्। तावत्युक्ते सामान्यवत्त्वादिना अनित्यत्वसाधने  
कृतकत्वमुपाधिः स्यात्, तदर्थं साधनाव्यापकत्वमुक्तम्।  
उपाधिभेदमादायासम्भववारणाय व्यापकत्वशरीरे अप्यत्यन्तपदमादेयम्।  
साधनभेदमादाय साधनस्योपाधित्ववारणाय व्याकपशरीरे अप्यत्यन्तपदमवश्यं  
देयम्।"

उपर्युक्तान् अंशान् यदि स्फुटीकरिष्यन्ति भवन्तस्तर्हि कृतकृत्यो भवामि।

--  
इत्थं सश्रद्धं निवेदयति\*  
राकेश दाशः\*  
\*Rakesh Das\*  
Asst. Professor  
Dept. of Sanskrit Studies  
Ramakrishna Mission Vivekananda University  
Belur Math Howrah.

वंशीविभूषितकरान्नवनीरदाभात्  
पीताम्बरादरुणबिम्बफलाधरोष्ठात्।  
पूर्णेन्दुसुन्दरमुखादरविन्दनेत्रात्  
कृष्णात्परं किमपि तत्त्वमहं न जाने।।  
भारत माता की जय  

