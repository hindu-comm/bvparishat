+++
title = "000 narayanan er"

+++
[[narayanan er	2012-11-09, 16:55:51 [Source](https://groups.google.com/g/bvparishat/c/TaelXXdUNAU)]]



विद्वद्भ्यो नमः।  

षडारचक्रबन्धः शार्दूलविक्रीडिते यथा ममैव श्लोकः-

  
विद्या भासुरपण्डितौघविनुतानां यत्नतो जन्यते  
सुज्ञैरल्पपरिश्रमादवितथं सा विश्वतो यत्यते।  
सङ्घन्ती परिषत् सदा सुविशदा विद्वत्सुभूतिप्रदा  
दानेनाविरतं सुवृद्धिसहिता तेनानते पुण्यदा।। इति।

  

वि द्या भा सु र प ण्डि तौ घ वि नु ता नां य त्न तो ज न्य ते

सु ज्ञै र ल्प प रि श्र मा द वि त थं सा वि श्व तो य त्य ते ।

स ङ्घं ती प रि षत् स दा सु वि श दा वि द्वत् सु भू ति प्र दा

दा ने ना वि र तं सु वृ द्धि स हि ता ते ना न ते पु ण्य दा ।।

  
तृतीयकोष्ठे षष्ठकोष्ठे च विवक्षितोद्धारः-भारतीयविद्वत्परिषत् जयति।

  
शार्दूलविक्रीडिते षडारचक्रस्याद्यद्वितीयतृतीयपादेषु दशमो वर्णः समानः। एष्वेव तृतीयषष्ठचतुर्दशसप्तदशवर्णाः विवक्षितेन योजिताः, तृतीयेभ्यो वर्णेभ्यश्चतुर्दशतमेभ्यो वर्णेभ्यः सन्निधाय षष्ठतमेभ्यस्ततः सप्तदशमेभ्यो वर्णेभ्यः सन्निधानमिति योजना। मध्याद्दशमेन्तिमे बहिःकोष्ठे आद्यद्वितीयतृतीयपादानांमाद्यान्तवर्णानामावृत्तिश्चेति षडारचक्रक्रमः।

नारायणः।  

