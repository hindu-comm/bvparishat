+++
title = "005 Hnbhat B.R."

+++
[[Hnbhat B.R.	2012-11-11, 10:04:03 [Source](https://groups.google.com/g/bvparishat/c/n-dT-NfGIk4)]]



Here is the note on the commentaries on the verse in question:

  

1\. Bhushana by Govindaraja :  

  

\<2.40.47>

\*नाश्रौषमिति राजानमुपालब्धोऽपि वक्ष्यसि।

चिरं दुःखस्य पापिष्ठं इति रामस्तमब्रवीत् ।। 47 ।।

उपालब्धोऽपीति। पुनर्गमनानन्तरं राज्ञा कृतोपालम्भोऽपीत्यर्थः। दुःखस्य हेतुभूतं पापं चिरं-विलम्बो मा भूत्। अत उपालब्धोऽपि नाश्रौषमित्येव वक्ष्यसि। ततः शीघ्रं गच्छेति तमब्रवीत् ।। 47 ।।

{\*एवं स्तब्धं सुमन्त्रं प्रति रामो वदति-नाश्रौषमित्यादि। इदानीं तिष्ठेति राज्ञाऽभिहितेऽपि त्वं उपरि गच्छ-यदि च राज्ञा अनन्तरं प्रतिनिवृत्तः भवान् \`किं मदाज्ञा न परिपालिता' इत्युपालब्धोऽपि \`तदहं नाश्रौषं' इति राजानं प्रति समाधानं वक्ष्यसि-एवं समाधानं वदेति यावत्। किमर्थमेवमित्यत्राह-चिरमित्यादि। दुःखस्य चिरं-विलम्बः पापिष्ठं-असह्यं; यतः। मातापितृदुःखदर्शनमितः परं सोढुमहं न शक्नोमि, अतः शीघ्रं गच्छ-इति रामः सुमन्त्रमब्रवीदित्यर्थः।}

=============  

  

2\. Tirtha or Tattvadipa by Mahesvara Tirtha  

  

राजवचनातिक्रमे महानपराधः स्यादित्यत आह-नेति । उपालब्धोपि मयि तिष्ठ तिष्ठेति पुनःपुनः क्रोशति सति मद्वचनं नाकार्षीरिति राज्ञा निन्दितोपीत्यर्थः । दुःखस्य इदानीमनुभूयमानदुःखस्य । चिरं चिरकालावस्थानं । पापिष्ठमतिदुस्सहमिति कृत्वा राज्ञां उपालब्धोपि नाश्रौषमिति पश्चाद्वक्ष्यसि, अतः शीघ्रं गच्छेति रामः तं सुमन्त्रमब्रवीदिति योजना ।। 2.40.47 ।।  

  

Here is a grammarian's explanation for examination on the specific usage and the question solved efficiently:

  

Siromani by Sivasahaya  

  

मत्कर्तृकनिवारणे ऽपि त्वया रथ: किमर्थं न स्थापित इति राज्ञा पृष्टेन मया किमुत्तरयितव्यमिति सुमन्त्रशङ्कामुपलभ्य राम आह-- नाश्रौषमिति । उपालब्ध: राज्ञा भर्त्सनपूर्वकं पृष्टो ऽपि त्वं दु:खस्य चिरं विलम्ब: पापिष्ठमतिपापानुमापकमित्यर्थ: । अतो नाश्रौषं रथनिवारणफलकभवद्वचनकर्मकश्रुत्यनुकूलव्यापारानुकूलकृतिमान्नासमिति वक्ष्यसि इति तं सुमन्त्रं रामो ऽब्रवीत् अत्र नैयायिकमते फलव्यापारौ धात्वर्थौ कृति: प्रत्ययार्थ: वैयाकरणमते ऽपि न क्षति: । तन्मते कृतेर्धात्वर्थत्वात् प्राचीनमते ऽपि व्यापारस्य धात्वर्थत्वेन तस्य च व्यापारो भावना सैवेत्यादिना कृत्ऺयनतिरेकात् तस्या अपि धात्वर्थत्वं सिद्धमेव । प्राचीनमते कृतिजन्यत्वेन व्यापारस्य न बोधविषयत्वं नवीनमते तत्त्वेनापीत्यन्यदेतत् ।

  

अत्रैवं कल्पने धर्मात्मा सत्यसन्धश्च सत्यवाक्यो दृढव्रत इत्यादिना नित्यं सत्यादिधर्मपरायणस्य रामस्य न मिथ्योपदेशकत्वम् । न च कृतेर्निषेधे तज्जन्यव्यापारजनितश्रुतेरपि निषेधापत्त्या मिथ्योपदेशकर्तृत्वं तदवस्थमिति वाच्यं कृतिजन्यव्यापारमन्तरा ऽपि श्रुतेरनुभवसिद्धत्वात् । तथाच कृतिजन्यव्यापारजनितश्रुतेर्निषेधे ऽपि विषयेन्द्रियसम्बन्धजनितश्रूतेर्निषेधात् न मिथ्यासंसर्गित्वम् । कृतिजन्यव्यापारजनितश्रुतेर्निषेधो विषयेन्द्रियसम्बन्धजनितश्रुतेरपि निषेध इति तु न भ्रमितव्यं श्यामं घटं न पश्येत्युक्तं श्यामेतरघटविषयकदर्शननिषेधस्यानु विरुद्धत्वात् चिरं दु:खस्य पापिष्ठमित्युक्ते: स्थितावधिकं दु:खं भवितेति ध्वनितम् ।। 2.40.47 ।।

  

Hope this solves the question. Please try to read and understand the explanation in the topic with his explanation.

  

Anyway, the commentary धर्माकूत which is expected to solve the issues with धर्म, is not available on Ayodhyakanda, in the online database. Hope there may be something more specific on the issue.

  

In any case, I am not interested in either establishing Rama lies or Rama is never lying or preaching to tell lies.There is one more edition of Govindaraja with extracts from other commentaries relevant on the portion commented. I will refer to the portion and post the relevant extract if any solving the issue soon.

  

With regards

  

  

  

  
  







