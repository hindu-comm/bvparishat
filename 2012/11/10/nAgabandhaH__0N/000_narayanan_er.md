+++
title = "000 narayanan er"

+++
[[narayanan er	2012-11-10, 10:33:56 [Source](https://groups.google.com/g/bvparishat/c/0N9AbSX4KDE)]]



विद्वद्भ्यो नमः।

  

अयं स्रग्धरायां नागबन्धो मदीयः श्लोको यथा-

न्यायज्ञो यत्ननिष्ठो गुरुवरनमनख्यातिमान् सुप्रभाते

सज्ज्ञानप्रेरणाय प्रयतनविनतो गुर्व्यगुण्यं तनोति।

दैवं वाऽऽभाति भक्ते नमनदिनमुपज्ञाय शं नित्यगुण्यो

वन्दे तं वासुदेवं मतिरतिलसतां भक्तिरध्यापकाय।।

  
अत्र वासुदेवशब्देन भगवान् कृष्णोऽपि च मे गुरुवरो न्यायभूषणः साहित्यरत्नः स्वर्गतः प्रोफसर् पी.सी. वासुदेवन् एऴयन्महोदयः, तथा गुरुवरः प्रोफसर् के.वी. वासुदेवन्-महोदयश्च विवक्षिताः, गुरुवरावुभौ न्यायशास्त्रज्ञौ, स्वयं साक्षाद् भगवान् वासुदेवश्च। नागशरीरगामि पद्यमेतत्प्रथमवर्णत आरभ्य पद्यान्तं यावन्मुखादापुच्छं वर्णगतिमत्। वर्णानामावृत्तिर्नागदेहग्रन्थिबन्धेषु। ते बन्धवर्णा रक्तं वर्णिताः। एतन्नागाकृतिचित्रं तु प्रतापरुद्रीयस्य पृष्ठे यथा मुद्रितं तथा।  
अनुगृहीतोऽस्मि नारायणः।  
  

