+++
title = "000 narayanan er"

+++
[[narayanan er	2012-06-22, 11:13:44 [Source](https://groups.google.com/g/bvparishat/c/p7-LHAA2FUs)]]



विद्वद्भ्यो नमस्कुर्वन्।  

तत्र व्यासतीर्थकृततर्कताण्डवस्य व्याख्यारूपे श्रीराघवेन्द्रतीर्थकृतन्यायदीप एवमुक्तम्, यथा-

यदि फलबलाच्छब्दे उत्पादकनैयत्यं तर्हि तत एव व्यञ्जकनैयत्यमप्यस्ति। किञ्चोत्पत्तिपक्षे कदम्बगोलकन्यायेन लाघवप्रत्यभिज्ञाभ्यामुगृहितेन वीचीतरङ्गन्यायेन वा प्रतिपुरुषं प्रत्युच्चारणं क्षणमात्रस्थितिकवर्णधारायास्तत्प्रागभावानां तद्ध्वंसानामन्यत्रादृष्टस्य पूर्वपूर्ववर्णे उत्तरोत्तरवर्णोत्पादकत्वस्य, उत्तरोत्तरवर्णे च पूर्वपूर्ववर्णनाशकत्वस्य, अन्त्योपासन्त्यवर्णयोश्च सुन्दोपसुन्दन्यायेनान्योन्यं, अन्त्योपान्त्यवर्णयोश्च सुन्दोपसुन्दन्यायेनान्योन्यं वध्यघटकभावस्य, अन्त्यशब्दे तु स्वोत्पत्तिचरमकारणस्योपान्त्यशब्दस्यैव स्वनाशचरमकारणत्वेन स्वोत्पत्त्यव्यवहितोत्तरक्षणवृत्तिध्वंसप्रतियोगित्वरूपबौद्धाङ्गीकृतक्षणकत्वस्य च कल्पनमित्यतिगौरवम्।। इति।

कदम्बगोलकन्यायो नाम कः? सुन्दोपसुन्दयोः कथा तु अवगतैव।  

इति नारायणः।  

  

