+++
title = "003 श्रीमल्ललितालालितः"

+++
[[श्रीमल्ललितालालितः	2012-06-28, 20:50:40 [Source](https://groups.google.com/g/bvparishat/c/MBnxxsa_H0o)]]



वेदान्तशास्त्रप्रसिद्धं ब्रह्मात्मैक्यगोचरं ज्ञानं चरमम् इत्युच्यते । चरमता च ब्रह्मविषयकाज्ञाननिवारकत्वात् । एतन्मनोवृत्तिविशेषः । अपि चैतस्य वेदात्मकप्रमाणजनितत्वात् प्रमात्वम् । अज्ञानविरोध्येतदतः ।  
  
स्वात्मरूपं ज्ञानं नाम ज्ञानस्वरूप आत्मा । स च आत्मा परब्रह्माभिन्न इति परब्रह्मात्मकं ज्ञानम् इत्यनेनापि तदेवोक्तम् । एतस्य न मनोवृत्तित्वं न वा प्रमात्वम् । अज्ञाननिवारकस्यैव प्रमात्वात् , आत्मनश्चाज्ञानाविरोधात् । अज्ञानाविरोधश्चाज्ञानप्रकाशकत्वात् ।  
  
भ्रान्तिज्ञानं तु रजतादिधीः शुक्त्यादौ । मिथ्याज्ञानमप्येतदुच्यते । अज्ञानजन्यत्वमेतस्य , शुक्त्यादिविषयकाज्ञानेन सहैव दर्शनात् , तदभावे चादर्शनात् । मनोवृत्त्यात्मकमेवैतदपि । अथापि प्रमात्वाभाववान् ।  
  
इत्थं ज्ञानभेदा व्याख्याताः । अनेन स्पष्टता प्राप्येत  
इति विरम्यते  
  

**[श्रीमल्ललितालालितः](http://www.lalitaalaalitah.com/)  
[lalitAlAlitaH](http://dooid.com/lalitaalaalitah)**

  
  
  

2012/6/28 Sivasenani Nori \<[sivas...@gmail.com]()\>



