+++
title = "001 Hnbhat B.R."

+++
[[Hnbhat B.R.	2012-06-16, 11:12:47 [Source](https://groups.google.com/g/bvparishat/c/Yj0Pm30IyWA)]]



  
  

2012/6/16 narayanan er \<[drerna...@yahoo.com]()\>

  

> 
> >  style="font-size:14pt;font-family:times new roman,new york,times,serif"> >
> 
> > विद्वद्भ्यो नमस्कुर्वन्, >
> 
> > किं चेत्- "साध्यविरोध्युपस्थापनसमर्थसमानबलोपस्थित्या > प्रतिरुद्धकार्यलिङ्गत्वं तत्त्वं सत्प्रतिपक्षितत्वम्" इत्यस्य > वाक्यस्याशयं वाक्यावयस्पष्टतया सोदाहरणं च विशदीकुर्वन्तु -इति > प्रार्थयमानो >
> 
> > नारायणः। >
> 
> > 
> > 

  

साध्याभावसाधकं हेत्वन्तरं यस्य हेतोर्विद्यते स सत्प्रतिपक्षः , सन् प्रतिपक्षो यस्य स हेत्वाभासः - सत्प्रतिपक्षः। तद्वत्त्वमनुमानस्य सत्प्रतिपक्षित्वम्। तस्यैव विवरणम् - साध्यविरिध्युपस्थापनसमर्थं यथा स्यात् तथा, समानबलोपस्थित्या प्रतिरुद्धस्य कार्यस्य लिङ्गं यस्य तत्, तत्त्वम् प्रतिरुद्धकार्यलिङ्गत्वम्, तत्त्वम् अनुमानस्य।

अत्रोदाहरणमनुमानम् - ह्रदो वह्निमान् धूमात् इति वह्निमत्वे साध्ये अनुमानं लिङ्गं धूमः, तत्तु "ह्रदो वह्न्यभाववान् जलात्" इति प्रतिपक्षेण जलाभावस्य साध्यविरोधिनः अर्थस्य समानबलेन उपस्थित्या वह्न्यभावरूप-प्रतिरुद्ध-कार्यस्य लिङ्गं विभर्तीति सत्प्रतिपक्षः, इति पूर्वस्यानुमानस्य सत्प्रतिपक्षित्वम् इति लक्षणसमन्वयः।

  

इदं मम प्रतिभातम्। शेषे शेषा विद्वांसः प्रमाणम्। त्रुटिश्चेत् क्षन्तव्या।

  

  

  





  

  

--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

