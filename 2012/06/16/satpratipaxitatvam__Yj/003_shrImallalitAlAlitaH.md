+++
title = "003 श्रीमल्ललितालालितः"

+++
[[श्रीमल्ललितालालितः	2012-06-16, 11:54:34 [Source](https://groups.google.com/g/bvparishat/c/Yj0Pm30IyWA)]]



  

**[श्रीमल्ललितालालितः](http://www.lalitaalaalitah.com/)  
[lalitAlAlitaH](http://dooid.com/lalitaalaalitah)**

  
  
  

2012/6/16 narayanan er \<[drerna...@yahoo.com]()\>  

>  style="font-size:14pt;font-family:times new roman,new york,times,serif"> >
> साध्यविरोध्युपस्थापनसमर्थसमानबलोपस्थित्या प्रतिरुद्धकार्यकलिङ्गत्वं > सत्प्रतिपक्षितत्वम् >
> 

  
साध्यस्य - हेतुविशेषनिरूपितव्यापकताविशिष्टस्य विरोधी - अभावः । साध्याभावः इत्यर्थः ।  
तस्य साध्यविरोधिनः - साध्याभावस्य ; उपस्थापने - स्वनिरूपितव्याप्तिबलेन पक्षे 'अयं पक्षः साध्याभाववान्' - इति साधने ; समर्थः । अथ च समानबलो - समानं बलं यस्य , स समानबलो हेत्वन्तरः - साध्याभावनिरूपितव्याप्यत्वविशिष्टः । तस्य पक्षे उपस्थित्या - पक्षधर्म्मत्वेन । पक्षधर्म्मत्वेन प्रमितत्वं वोपस्थितिः , तया ।  
प्रतिरुद्धः कार्यः - स्वव्यापकस्य साध्यस्य पक्षधर्म्मत्वेन साधनं यस्य , तस्य लिङ्गस्य भावः प्रतिरुद्धकार्य्यलिङ्गत्वम् ।  
सत्प्रतिपक्षत्वम् । एतत् तस्य लिङ्गस्य धर्म्मो यस्य कार्यः प्रतिबद्धः ।  
  
न्यायकोशेऽन्यथा व्याख्यानसत्त्वेऽपि मयेत्थं व्याख्यातम् । अत्राप्यदोषात् । लक्षणसमन्वयात् । लक्षणञ्च भट्टपादेनोद्धृतमेव ।  

  

