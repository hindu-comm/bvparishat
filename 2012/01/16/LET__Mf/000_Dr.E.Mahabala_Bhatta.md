+++
title = "000 Dr.E.Mahabala Bhatta"

+++
[[Dr.E.Mahabala Bhatta	2012-01-16, 08:21:19 [Source](https://groups.google.com/g/bvparishat/c/MfO6kiMb9qU)]]



अयि भोः विद्वत्तल्लज, ’लेट्’ विषयकं भवदुत्तरं मे तृप्तिं न यच्छति । जीवितावधौ इदम्प्रथमतया संस्कृतं अध्ययनार्थं स्वीकृतय आगतवद्भ्यः प्रौढमहाविद्यालयच्छात्रेभ्यः कथं वा ’लेट्’ लकारं लड्लिडादिवत् सरलतया पाठयितुं शक्यते इति मम जिज्ञासायाः आन्तर्यम् । तदर्थमेव पुरुषत्रये वचनत्रये च लेट् लकारस्य प्रदर्शनं भवतु इति मया प्रार्थितमासीत् ।कृपया यदि सोदाहरणं विवरणं दीयते तर्हि महानुपकारः भविता । भवत्प्रदत्तं उदाहरणं मनःपर्यन्तं न गच्छतीति वक्तुं चित्तं मे चेखिद्यते । इति भवदीयः विश्वासपात्रः--डा.ई.महाबल भट्टः.  
  

