+++
title = "000 Iragavarapu Narasimhacharya"

+++
[[Iragavarapu Narasimhacharya	2012-01-28, 13:06:40 [Source](https://groups.google.com/g/bvparishat/c/9zVjgwkEtoA)]]



प्रिय विद्वत्सुहृदः,  
सादरम्प्रणम्य। अत्रेदमवधार्यताम्।"Technical words in sanskrit-------"अन्वादेशः"(अनु-आङ्-दिश-घञ्)---निर्वचनं यथा:-"किञ्चित्कार्यं विधातुमुपात्तस्य कार्यान्तरं विधातुं पुनरुपादानम्।"  
अन्वादेशे इदम् शब्दस्य तृतीयादिषु विभक्तिषु परतः एतच्छब्दस्य "त्रल्,तसिल्"प्रत्यययोः परतश्च अशादेशः। स चानुदात्तः। तदा त्रल् तसिलौ चानुदात्तौ। इदमेत  
च्छब्दयोः द्वितीयायाम्। टा,ओस्,इत्येतयोश्च परत एनादेशः। नपुंसके तु, तद्विषये एनदादेशः। षष्ठी,चतुर्थी,दितीया विशिष्टयोः युष्मदस्मच्छब्दयोः--ते,मे,त्वा,  
मा,वाम्,नौ,वस्,नस्,इत्येते आदेशाः,ये विकल्पेन विधीयन्ते ते अन्वादेशे नित्यं भवन्ति। उदाहरणनि यथा:-१.-"अनेन व्याकरणमधीतमेनं छन्दोध्यापये,--२.  
अनयोः पवित्रं कुलमेनयोः प्रभूतं स्वम्,-३.--अस्य पवित्रं कुलमस्य प्रभूतं स्वम्,(४)--एतस्मिन् ग्रामे सुखं वसामः अतोऽत्राधीमहे---अतो न गन्तारस्स्मः-५.-एतेन व्याकरणमधीतमेनं छन्दोऽध्यापये-६.--धाता तव भक्तोऽस्ति तस्मै ते नमः--इत्यादि।  
अत्र प्रथमोदाहरणे---इदम् शब्दस्य तृतीयैकवचनरूपेण "अनेन" पदेन व्याकरणाध्ययनरूपकार्यं विधीयते। पुनः तत्रैव "छन्दोध्ययनरूपकार्यान्तरं विधातुं तस्य(इदम्) शब्दस्यैव द्वितीयैकवचनरूपं "एनम्"इत्युपात्तम्। "अनेन" पदमनुसृत्य तस्य स्थाने "एनम्" इति पदस्य आगमनात् "अन्वादेशो" भवति।  
द्वितीये तु, इदम् शब्दस्य षष्ठीद्विवचनेन "पवित्रं कुलम्" इति कार्यं वि्धीयते। पुनः "प्रभूतं" स्वम्(धनं) अपि अस्तीति कार्यान्तरं विधातुं पूर्वोक्तशब्दस्यैव  
षष्ठीद्विवचनमुपादत्तम्। तृतीये "अस्य----अस्य" इति,चतुर्थे--"एतस्मिन्----अत्र" इति, पञ्चमे,-"एतेन----एनम्" इति,षष्ठे---"तव---तस्मै" इति,कार्य,कार्या  
न्तर विधानयोः पूर्वोत्तरस्थलेषु एकस्यैव शब्दस्य आगता आदेशाः अन्वादेशा इत्युच्यन्ते।  
अभिवाद्य,  
ऐवियन्।  

