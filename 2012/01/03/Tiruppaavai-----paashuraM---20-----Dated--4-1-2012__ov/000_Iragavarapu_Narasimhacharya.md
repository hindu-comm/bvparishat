+++
title = "000 Iragavarapu Narasimhacharya"

+++
[[Iragavarapu Narasimhacharya	2012-01-03, 20:06:40 [Source](https://groups.google.com/g/bvparishat/c/ovWNrwtabkE)]]



तिरुप्पावै-----पाशुरम्----२०-----(४-१-२०१२ दिनाङ्के)------निवेद्यते।

तमिळम्-"मुप्पत्तुमूवरमरर्कु मुन् शेन्रु, कप्पन्दविर्कुम् कलिये तुयिलेळाय्

    शेप्पमुडैयाय् तिरलुडैयाय्, शेत्तार्कु वेप्पम् कोडुक्कुम् विमला तुयिलेळाय्

    शेप्पेन्न मेन् मुलै च्चेव्वाय् च्चिरुमरुङ्गुल् नप्पिन्नै नङ्गाय् तिरुवे तुयिलेळाय्

    उक्कमुम् तट्टोळियुम् तन्दुन् मणाळनै इप्पोते येम्मै नीराट्टेलोरेम्बावाय्"

संस्कृतम्-श्लो।"त्र्यैकादशत्रिदशसैनिकपूर्वयायिन्! तत्कम्पवारकनतावनबद्धदीक्ष!।

      निद्रां जहीहि सममङ्गळमङ्गळात्मन्! प्रत्यर्थिनामतिभयप्रदसौम्यमूर्ते॥

      ऐश्वर्यवीर्यबलशक्तिवरप्रबोध तेजोनिधान!भगवन्नमल! प्रगल्भ!।

      कुम्भाभमञ्जुलकुचे, तनुरम्यमध्ये,बिम्बाधरे,सुतनु, रम्यवरोरुनीते!॥

      उत्तिष्ठ सुव्यजनदर्पणकौ प्रदाय त्वद्वल्लभेन लघु कारय नोऽवगाहम्।

      ध्येयः फलं च करणं च स एव कृष्णः वृत्तं निसर्गमधुरं व्रतमस्मदीयम्॥

तात्पर्यम्---पूर्वतनपाशुरविषय एवानुवर्ततेऽत्रापि।सर्वेश्वरस्य गोपवंशस्य च उज्जीवनहेतुभूतां नीळादेवीं औदासीन्यं विहाय कृपया व्रतस्नानं कारयितुमनुग्रहीतुमुक्त्वा श्रीकृष्णमपि प्रार्थयत्येवम्।

"त्रयस्त्रिंशत्कोटिदेवान् रक्षितुं विपत्प्राप्तेः प्रागेव सङ्गरभूमिङ्गत्वा तेषामग्रे स्थित्वा तेषां भयं निवारयितुं बद्धकङ्कणदीक्षाधुरन्धर! ऋजुस्वभाविन्!बलशालिन्!शत्रूणां भयजनक! निर्मल

चरित! (भगवन् श्रीकृष्ण) निद्रातः उत्तिष्ठ।"इति कृष्णं स्तुवन्ती प्राबोधयत्।अथ नीळादेवीमप्येवं

स्तुवन्ती प्राबोधयत्।"सुगुणसम्पन्ने!लक्ष्मीदेवीसमाने!हे नीळे! शयनादुत्तिष्ठ।श्रीकृष्णः अस्मभ्यं व्यजनं दर्पणं च दास्यामीत्युक्तवान्।तव वल्लभं अस्म्मांश्च मङ्गळस्नानि कारयित्वा दातव्ये

पूर्वोक्तवस्तुनी दापयित्वा अस्माननुगृह्णात्विति।"

विशेषाः:---देवेभ्योऽपि गोपकन्याजनस्य वैशिष्ट्यमस्ति।देवाः स्वप्रयोजनाय श्रीमन्नारायणमा

श्रयन्ति।गोपकन्यानान्तु कृष्णकैङ्कर्यमेव प्रयोजनम्।स्वलाभो नास्त्येतासाम्।नरकासुरसंहारे देवाः

श्रीकृष्णसाहाय्यं प्राप्तवन्तः।परन्तु,पारिजातवृक्षानयने देवाः कृष्णेन योद्धुमागताः।अतः देवाः स्वप्रयोजनपराः। गोपकन्यास्तु न तथा।इमाः अनन्यप्रयोजनपराः।अतः वैशिष्ट्यम्।कृष्णदास्यं

विना न किमप्यपेक्ष्यते गोपकन्याभिः।व्यजनं नाम "नमः"पदम्।अर्थात्-किमपि स्वकीयमभिवा

ञ्छितं नास्तीति।किन्तु,स्वकीयं सर्वं स्वामिसम्बन्ध्येवेत्यर्थः।स्वस्वामिसम्बन्धं मनसि निधाय

एवमुक्तम्।दर्पणं नाम "ओङ्कारः"(प्रणवः) ओङ्कारः आत्मतत्वं बोधयति।अ+उ+म्=ओम् भवति।अकारवाच्यस्य सर्वेश्वरस्यैव मकारवाच्यो जीवः दास इत्यर्थः।प्रणवे "उ"कारः एव इत्यस्य

अर्थं बोधयति।गोपकन्याः भगवद्दास्यमेवेच्छन्तीति भावः।अलमेतावता।बहवो विशेषास्सन्ति।परन्तु,सङ्क्षिप्यते।

अभिवाद्य,

ऐवियन्।

  

  

    

