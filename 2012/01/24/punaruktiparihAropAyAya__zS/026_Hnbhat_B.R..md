+++
title = "026 Hnbhat B.R."

+++
[[Hnbhat B.R.	2012-02-07, 08:10:49 [Source](https://groups.google.com/g/bvparishat/c/zS23nECkDwY)]]



  



> 
> > 
> > 
> > यदुक्तं - भ्रमदतितमः इत्येतत् वेदसूर्य शब्दस्य विशेषणत्वेन अन्वेतु - > इति - तदसाम्प्रतिकमिति भाति। >
> 
> > 
> >   
> > 
> > 
> > सन्धिना इतरथा प्रतीयमानत्वात्। >
> 
> > 
> >   
> > 



साधूक्तं घनपाठिभिः। सामानाधिकरण्येन विशेषणत्वेन पदद्वयत्वे भ्रमदतितमा इति, समासे भ्रमदततितमो@ इत्येव संभाव्यते। सर्वथा सन्धिनियमाननुसरणेन पदच्छेदः कृत इति भाति कृष्णमूर्तिमहोदयैः -

>   
> > > I consider**भ्रमततितमो as an adjective qualifying वेदसूर्यः, when > > the problem does not arise.** **Atitamas is also the attribute of > > Parameshwara, before he became manifest. Ishwara, Bhramat, stirring > > up in the form of VedaSurya (radiating knowledge {in the form of > > light} through Vedas) destroyed the darkness of ignorance.**

  

मूले तु भ्रमततितमो इत्येव वर्तते।

  

अन्यच्च, यदि अन्धशब्दस्य तमोरूप एवार्थः इति मन्यते, "अन्धं तमस्यपि" इति कोशे अपिशब्दस्तु व्यवच्छेद्याभावाद् व्यर्थ एव स्यात्। चक्षुर्हीने अन्धशब्दस्य दर्शनात्, उपमा-रूपकादिप्रयोगाश्च बहुधा उपलभ्यन्ते इति साहित्यविदां नाविदितचरम्। तत्रैव कोशे, अन्धकारशब्दे एव तमःपर्यायेऽप्यन्धशब्दोऽपि वर्तते, तत्र कस्यापि शंका नासीदेव कथं स्वस्य स्यमेव कर्ता इति।

  

( १. ८. ४९०) अन्धकारोऽस्त्रियां ध्वान्तं तमिस्रं तिमिरं तमः।

( १. ८. ४९१) ध्वान्ते गाढेऽन्धतमसं क्षीणेऽवतमसं तमः

  

इत्यादिप्रयोगदर्शनात् पौनरुक्त्यमेव नास्तीत्यकाण्डताण्डवमेव सर्वैः कृतमिति मे मतिः। काव्ये कल्पनाया एव वैभवात् कस्याप्यन्वयक्लेश एव नासीत्, कुतः पुनः पौनरुक्त्यशङ्कोद्भावनम् ?

  

उद्वेगजनको दोषः सभ्यानां स च सप्तधा ।

  

इत्येव दोषलक्षणं काव्ये,

  

नार्थसंग्रहणे दोषो व्युत्क्रमाद्यैर्न्न लिप्यते ।। ३४७.२८ ।।  
  
विभक्तिसंज्ञालिङ्गानां यत्रोद्वेगो न धीमतां ।  
संख्यायास्तत्र भिन्नत्वमुप्मानोपमेययोः ।। ३४७.२९ ।।  

  

इति अग्निपुराणे।



