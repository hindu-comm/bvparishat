+++
title = "025 VKG"

+++
[[VKG	2012-02-07, 06:57:19 [Source](https://groups.google.com/g/bvparishat/c/zS23nECkDwY)]]



प्रणामाः

विद्वत् परिषदः दैनिकी वार्ताः अद्यतन काले, न लभ्यन्त इति हेतोः बहोः कालात्, मया दूरीकृतः संपर्कः - इति विषीदामि।

अधुनातन अन्धं तमः - इति।

सर्वासु भाषायां तादृशः प्रयोग उपलभ्यते।

గుడ్డి చీకటి, Blind Dark, Pitch Dark etc.

तदेव ध्वान्ते गाढान्ध तमसि इति कोशगतं वाक्यम्।

  

तथा च, तमसि च वर्तते बहुप्रकारको भेदः। यथा सन्ध्याकाले, निशीथकाले, पौर्णमास्यां, दर्शे वा। वस्तुतस्तु, तमसः प्रकाराः इति वक्तुं नोचितम्।

ज्योतिषः अभावः, न्यूनाधिकभाव एव तमः।

  

वैज्ञानिकैश्च ज्योतिष एव उच्चावच्चत्वं मीयते, तदभावेनैव तमोनुमीयते। कृष्णत्वञ्च बहुत्र तमोभिप्रायेण उपलक्ष्यते।

अतः, सर्वात्मना द्रष्टुमशक्यं यत्र वा यच्च वा भवति तत्र, प्रकाशस्य आत्यन्तिकमभावं लक्षयति अन्धं तमः इति शब्दः। यथा - जन्मनान्धः, (रोगान्धो वा) न किञ्चित् द्रष्टुं शक्नुते, तथा स्थिति रिति भावः। तदैव औपनिषदवाक्यानां, समेषां तथादृशानां स्वारस्यम्।

  

यदुक्तं - भ्रमदतितमः इत्येतत् वेदसूर्य शब्दस्य विशेषणत्वेन अन्वेतु - इति - तदसाम्प्रतिकमिति भाति।

  

सन्धिना इतरथा प्रतीयमानत्वात्।

स्वस्ति।

वंशीकृष्ण घनपाठी

  

