+++
title = "004 Hnbhat B.R."

+++
[[Hnbhat B.R.	2012-02-05, 21:48:19 [Source](https://groups.google.com/g/bvparishat/c/RRH8ncV1i-o)]]



  
  

2012/1/31 Hnbhat B.R. \<[hnbh...@gmail.com]()\>

  

> ईषद्दुःसुषु कृच्छ्राकृच्छ्रार्थेषु खल्॥ ३।३।१२६।  
>   
> इति पाणिनिना अनुशिष्टोऽयं प्रयोगः, कृच्छ्रेण अकृच्छ्रेण वा क्रियते  
> इत्यर्थे खल्-प्रत्ययविधानेन। उपसर्गस्तु धात्वर्थस्य वाचका वा द्योतका  
> वा इत्यन्यो विषयः। अत एव कृच्छ्रेण - दुःखेन इति दुरो विशेषणम्, > दुःखेन  
> धृष्यते इति दुर्धर्षः, इतिव् विशेषणम्। अकृच्छ्रार्थे, सुधर्षः , > सुदमो  
> दमघोषजः इत्यादयः प्रयोगः। ईषज्जयः, सुजयः इत्यादयश्च।  
>   
>   

  

  

क्षमा याचे, अविचारितप्रतुत्तरदानाय।

  

यद्यपि, दुष्करः, दुर्जयः इत्यादौ पूर्वोक्तविधानेन खल् प्रत्ययः सुसाधः, अत्र दुर्धर्षशब्दे स दुःसाध एवेति विस्मृत्य पूर्वमुत्तरं दत्तम्। तत्र -

  

"भाषायां शासियुधिदृशिधृषिमृषिभ्यो युज्वक्तव्यः। दुःशासनः। दुर्योधनः। दुर्दर्शनः। दुर्धर्षणः। दुर्मर्षणः।"

  

इति वार्तिकविहितः युच्प्रत्ययः खल्प्रत्ययापवाद इति शास्त्रप्रक्रिया। दुर्धर्षः इत्यादयः प्रयोगाः, खलर्थं विना अच्प्रत्ययान्तेन निर्वाह्याः, आर्षप्रयोगा इति वा समाधेयाः। अच्प्रत्ययस्तु कर्तर्येव विहित इत्यपि मन्तव्यम् - तेन दुःखेन प्रधर्षतीति सोपसर्गात् कर्त्रर्थे दुःखं (परस्य) यथा स्यात् तथा धर्षति - प्रगल्भते इति अर्थविवरणं संगच्छेत, ईषद्दुःसुषु कृच्छ्राकृच्छ्रार्थयोरेव खल् विधानात् तस्य भावकर्मणोरेव विधानाच्च।

  

एवमेव पूर्वमन्यैः प्रदर्शितेषूदाहरणेषु मन्तव्यम्।





