+++
title = "000 Iragavarapu Narasimhacharya"

+++
[[Iragavarapu Narasimhacharya	2012-01-27, 05:19:08 [Source](https://groups.google.com/g/bvparishat/c/cXmw-zTAdkc)]]



लोके कर्म,छाया,अपि च पतिव्रता पत्नी पुरुषमनुसरन्ति। कर्म भोगेन,छाया देहत्यागेन नश्यतः।परन्तु,पतिव्रता पत्नी ज्न्मनि जन्मनि पुरुषं न त्यजति।  
कर्म पुण्यकर्म इति,पापकर्म इति द्विविधम्। एताभ्यां कर्मभ्यां मानवो जायते। कर्मणः क्षैण्यस्य भोगेन विना गत्यन्तरं नास्ति। एकैकं कर्म ऐकैकस्मिन्  
समये अनुभूतं सत् नश्यति। २.छाया कर्म इव न भवति। सा तु,यावत् जीवति मानवः तावत् पर्यन्तं तमनुसरन्त्येव तिष्ठति।३.अग्निसाक्षित्वेन स्वीकृता  
पतिव्रता पत्नी तु न केवलं पुरुषस्य एकजन्मावधि,किन्तु,जन्मजन्मान्तरेषु विना विश्लेषं तस्य ज्ञानोदयपर्यन्तं अनुसरन्त्येव।  
उपर्युक्तेषु त्रिविधेष्वंशेषु भार्यासम्बन्ध एव उत्तमोत्तम इति ज्ञायते। कुत इति चेत्,पुरुषस्यज्ञानोदयपर्यन्तं तया सम्बन्धस्तिष्ठति। विना पत्नीं पुरुषस्य यस्मिन्  
कस्मिन्नपि कर्मणि अधिकारो नास्ति। "मुक्तिर् नो शतकोटिजन्मसु कृतैः पुण्यैर् विना लभ्यते"इति सूक्तिः। मुक्तिस्तु ज्ञानगम्या। तद् ज्ञानलब्धिपर्यन्तं पत्नी  
पतिं अनुसरन्त्येव तिष्ठति।  
अभिवाद्य,  
ऐवियन्।  

