+++
title = "000 Iragavarapu Narasimhacharya"

+++
[[Iragavarapu Narasimhacharya	2012-01-29, 05:14:01 [Source](https://groups.google.com/g/bvparishat/c/d2BSGYp0hH0)]]



The Mica in English is called as "अभ्रकम्" in Sanskrit.Now we will learn about it in detail as narrated in Sanskrit.  
अभ्रकम्:---इदमेको धातुविशेषः। स च रसविद्यायां महारसान्तर्गतः। नित्यनाथमते उपरसान्तर्गतः।तत्पर्यायाः--"अमल--स्वच्छपत्र--गिरिज--गिरिजामल--गौरीज--बहुपत्र---गौरीबीजार्धकशब्दाः--आकाशपर्यायाः---मेघपर्यायाश्च।  
अभ्रकोत्पत्तौ रसवैद्यानां कथा यथा:--"कदाचित् गौरी शिवं दृष्ट्वा वीर्यं मुमोच,तदभ्रकं जातमिति। तच्चाभ्रकं श्वेतं,पीतं,रक्तं,कृष्णं चेति चतुर्विधम्।  
तत्र श्वेताभ्रकमुष्णनाशकम्।पीताभ्रकमुष्णकारकम्। रक्ताभ्रकं वातकरम्। कृष्णाभ्रकं रोगहरम्। पुनरभ्रकं चतुर्विधम्--"पिनाको,दर्दुरो,नागो,वज्रं चेति।  
तत्र पिनाकोऽग्नौ निक्षिप्तो दळानि विसृजति। दर्दुरोऽग्नौ निहितो दर्दुरध्वनिं करोति। नागस्तथा कृतश्चेत् सीत्कारं मुञ्चति। एते त्रयोऽपि रोगहेतवः। वज्राभ्रकं  
तु तथा कृतं न किञ्चिदपि विकृतिं गच्छति। तत्तु योगविशेषैः योजितं सर्वरोग जरामरण निवारकम्।  
अशोधितमभ्रकमायुःक्षपणम्। वात,कफ प्रकोपनम्। आन्त्रच्छेदकम्। मन्दाग्निक्रिमिवृद्धिजनकम्। मृतमभ्रकं तु, अनुपानविशेषमन्तरेणापि जरामरणरोगहरम्। देहदार्ढ्यकरम्। रूप,वीर्यवृधिकरम्। किमुतानुपानैः।  
तस्य शुद्धिर्यथा:--वज्राभ्रक मग्नितप्तं क्षीरेण सेचयेत्। ततो भिन्नपत्रं कृत्वा मेघनादाम्लद्रवैः अष्टयामं भावयेत्। तच्छुद्धं भवति। अथवा तय द्वौ भागौ मुस्ता  
एकभागाश्च जलैस्सह दिनद्वयं स्थापयित्वा ततस्सूक्ष्मपत्राणि कुर्यात्।  
शुद्धमभ्रकं धान्यसहितं कृत्वा दृढवस्त्रे निधाय,काञ्जिकैस्सह मर्दयेत्। तत आदाय शुष्कं चेत् धान्याभ्रकमित्युच्ते। तदेव मारणयोग्यं भवति। यद्वा/यद्या  
पादांशशालिसंयुक्तं तदभ्रकं कम्बळे बध्वा त्रिरात्रमुद्के स्थापयेत्। ततो हस्तेन मर्दयेत्। कम्बळाद्गळितं श्लक्ष्णं तद्धान्याभ्रकमित्युच्यते।  
धान्याभ्रकं पुनर्नवामेघनादरसैर्मर्दयित्वा गजपुटे पचेत्। ततस्तिन्त्रिणीरसैर्मर्दयित्वा पुनरेकं पुटम्--सूरणरसैरेकम्--मुस्तारसैरेकम्--कासमर्दरसैः पञ्च पुटानि ---गोमूत्रैः पञ्च---त्रिफलारसैः पञ्च--न्यग्रोधजटाक्वाथैर्दश---जम्बीररसैः षट्---गोक्षीरेण त्रीणि---प्रतिपुटमर्कपत्रैर्वेष्टयित्वा शरावसम्पुटे देयम्। यदा  
निश्चन्द्रकं भवति तदा योगेषु योज्यम्।(अनुवर्तते)  
अभिवाद्य,  
ऐवियन्।  
  

