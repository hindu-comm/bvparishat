+++
title = "000 Iragavarapu Narasimhacharya"

+++
[[Iragavarapu Narasimhacharya	2012-01-11, 04:24:19 [Source](https://groups.google.com/g/bvparishat/c/pgBtiRqSL04)]]



तिरुप्पावै----पाशुरम्----२८-----"करवैगळ्"-----(१२-१-२०१२,दिनाङ्के)-------निवेद्यते)  
तमिळम्--"करवैगळ् पिन् शेन्रु कानम् शेर् न्दुण्बोम्,अरिवोन्रु मिल्लात वाय् क्कुलत्तु,उन्दन्नै  
 प्पिरवि पेरुन्दनै पुण्णियम् नामुळियोम्,कुरैवोन्रुमिल्लात गोविन्दा!वुन्दन्नो  
 डुरवेल् नम क्किङ्गोळिक्क वोळियादु,अरियाद पिळ्ळैगळो मन्बिनाल्,उन्दन्नै  
 च्चिरु पेर ळैत्तनवुम् शीरियरुळादे,इरैवा! नी ताराय् परै येलोरेम्बावाय्॥"  
संस्कृतम्-श्लो।"गाश्चानुसृत्य वनमेत्य हि भक्षयामः धीरेशशून्यजडगोपकुलेऽवतीर्णं।  
 त्वां प्राप्तुमस्ति सुकृतं न इह प्रपूर्ण!गोविन्द!कृष्ण!भवतात्वनुबन्धबन्धः॥  
 एषोऽनिवार्य इह नश्च विमुग्धधीभिः,अस्माभिरल्पमभिधेयमुदीरितं ते।  
 स्नेहोदया न्न कुरु कोपमशेषशेषिन्,नारायणाच्युत,जनार्दन,चक्रपाणे!  
 श्रीमन् प्रसीद,पुरुषोत्तम,वासुदेव,पद्मासहाय,करुणाकर,देहि भद्रम्।  
 ध्येयः फलं च करणं च भवान् हि कृष्ण!वृत्तं निसर्गमधुरं व्रतमस्मदीयम्॥"  
तात्पर्यम्ः"-लोकस्य कृते व्रतव्याजेन भवत्सन्निधिमेवमागतास्स्मः।अस्माकं लक्ष्यं भवत्कैङ्कर्यमेव।  
तत्प्राप्तुमस्माकं कर्म,ज्ञान,भक्ति योगादिसाधनानि न सन्ति।केवलं भवता सह विद्यमान दशविधसम्बन्धान्पुर  
स्कृत्यैव(स्वस्वामिभावेत्यादिसम्बन्धाः)भवानेव उपायोऽपीति विश्वस्य,क्षमस्वेति वदन्त्यः,प्रपत्तिं कुर्वन्त्यः  
प्राप्यं वस्तु पुरुषार्थरूपकैङ्कर्यम् प्रार्थयामः"इति वदन्ति कृष्णमस्मिन्पाशुरे।  
वेदान्तार्थाःः-अत्र करवैगल् नाम गावः।वेदान्ते तु वेदाः पुराणेतिहासाश्च।अत्र प्रमाणं तु,"यद्गोसहस्रमपहन्ति  
तमांसि पुंसा"मिति श्लोकः।गोपालो नाम श्रियःपतिः।अत्र प्रमाणं "मन्दोऽभविष्यन्नियतं विरिंचो,वाचां निधेर्वंचित भागधेयः।दैत्यापनीतान् दययैव भूयोऽप्यध्यापयिष्यो निगमान्नचेत्त्व"मिति वेदान्तदेशिकानां  
श्लोकः।"पिन् शेन्रु"नाम तान्वेदाननुसृत्य;अर्थात्-वर्णाश्रमधर्माननुसृत्य;कानं शेर् न्दु-नाम उपनिषत्सु प्रविश्य;  
भगवत्स्वरूपगुणविभूत्यादीनि ज्ञात्वा;उण्बोम्=जीवाम इति।"अरिवोन्रुमिल्लात" इत्यस्य तु व्याख्यानम्ः-  
प्रपन्नाः त्रिविधाः-ज्ञानाधिकाः,यथाः-नाथ,यामुन,रामानुजादयः।२.भक्तिपरवशा आळ्वार् प्रभृतयः।अज्ञाः-गोपकन्यादयः।"आय् कुलम्"नाम अनन्यदैवत्यानां कुलम्--कृष्णं विना न जानन्त्यन्यम्-तादृशं कुलम्।  
उन्दन्नै प्पिरवि पेरुन्दनै"---तादृशे कुले जातो भगवान्।एतदेव भाग्यं तासां गोपकन्यानाम्।अनन्यभक्तानां  
विषये भगवतः प्रेम बहु भवति।अत्र प्रमाणं--"प्रियो हि ज्ञानिनोऽत्यर्थमहं,स च मम प्रियः"इति भगवतो वचनमेव।एवमनेके शास्त्रार्थास्सन्ति।दिङ्मात्रमुदाहृतम्।  
अभिवाद्य,  
ऐवियन्।  

[TABLE]

  
  

