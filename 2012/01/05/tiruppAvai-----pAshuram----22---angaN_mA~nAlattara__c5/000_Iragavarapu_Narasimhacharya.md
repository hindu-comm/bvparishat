+++
title = "000 Iragavarapu Narasimhacharya"

+++
[[Iragavarapu Narasimhacharya	2012-01-05, 20:03:06 [Source](https://groups.google.com/g/bvparishat/c/c5wbO9_emyk)]]



तिरुप्पावै-----पाशुरम्----२२---"अङ्गण् माञालत्तरशर्"----(६-१-२०१२ दिनाङ्के)----निवेद्यते।  
तमिळम्--"अङ्गण् माञालत्तरशर्,अभिमानबङ्गमाय् वन्दु निन् पळ्ळिक्कट्टिल् कीळे  
 शङ्गमिरुप्पार् पोल् वन्दु तलै प्पेय् दॊम्,किङ्गिणिवाय् च्चेय् द तामरै प्पूप्पोले  
 शेङ्गण् शिरिच्चिऱिदे येम्मेल् विळियावो;तिङ्गळु मादित्तियनु मेळुन्दाऱ्पोल्  
 अङ्गणिरण्डुम् कोण्डु एङ्गळ् मेल् नोक्कुदियेल्,एङ्गळ् मेल् चाब मिळिन्देलोरेम्बावाय्।  
संस्कृतम्-श्लो।"आभोगसुन्दरमहाधरणीभृतां ते त्यक्त्वाभिमान मुपसृत्य यथा पृथो स्ते।  
 सिंहासनस्य निकटे निवसन्ति सङ्घाः तद्वच्च सन्निहितवत्य इमा वयं स्मः॥  
 आदित्यदिव्यकिरणप्रसराभिरामकिञ्जल्कवद्विकसितारुण पद्मनेत्र !  
 स्तोकं कटाक्षयसि किं न हि,चन्द्रसूर्यौ प्राप्तोदयाविव मनोज्ञतमे त्वदीये॥  
 नेत्रे प्रसारयसि चेद्दययाऽमले द्वे,त्वद्विप्रलम्भमृदिताऽस्मदघं विनश्येत्।  
 ध्येयः फलं च करणं च भवान् हि कृष्ण! वृत्तं निसर्गमधुरं व्रतमस्मदीयम्॥  
तात्पर्यम्:-"पूर्वस्मिन् पाशुरे गोदादेवीप्रभृति गोपकन्याः अनन्यप्रयोजनपरत्वं भगवते निवेद्य पाशुरेऽस्मिन् अनन्यगतिकत्वं अनन्यार्हशेषत्वं च विज्ञापयन्ति।शेषत्वं नाम यथेष्टविनियोगार्हत्वं।  
"निवासशय्यासनपादुकोपधानादिभिः यथा आदिशेषः विनियुज्यते तथा विनियोक्तुमर्हो जीवः शेष  
इत्युच्यते।एवं विनियोक्तुमर्हा वयमिति विज्ञाप्यते ताभिरेवम्।"धनमदगर्विताः राजानः ममकारा  
हङ्कारौ त्यक्त्वा भवन्तमाश्रितवन्तः तथैव वयमप्यागतवत्यः।सूर्यचन्द्रसदृशे भवतः नेत्रे उन्मील्य, भगवन्! कटाक्षानस्मासु प्रसारयतु। भवता विश्लेषं सोढुं वयं न शक्नुमः।"इति।  
विशेषाः:--"अभिमानबङ्गमाय्"इत्यत्र:--सर्वस्य जनस्य भ्रान्तयः षट् सन्ति।१.देह एव आत्मा।  
२.स्वतन्त्रोऽहम्।३.आत्मानं रक्षितुमहमेव समर्थः।४.परमात्मानं विना,अन्यानां शेषभूतोऽहम्।५..  
आभासबन्धुषु बन्धुत्वबुद्धिः।६..शब्दस्पर्शरूपरसगन्धादि विषयेषु भोग्यताबुद्धिः।एते एव अभिमानाः।एतेषां निवर्तनेन भगवान् लभ्यते।एतत्सर्वं त्यक्त्वा वयमागतवत्य इति गोपकन्याः  
ऊचुः।विभीषण इव इमाः गोपकन्याः शरणागतिं निवेदितवत्यः।  
अभिवाद्य,  
ऐवियन्।  

