+++
title = "001 sadasivamurty rani"

+++
[[sadasivamurty rani	2012-01-05, 08:29:55 [Source](https://groups.google.com/g/bvparishat/c/EpbdHX6KmUY)]]



वृत्तमौक्तिके सप्तमं यतिनिरूपणप्रकरणम्

  

अथाभिधीयते चात्र यतिर्विच्छेदसंज्ञिता।

विरामधृतिविश्रामावसानपदरूपिणी॥१॥

समुद्रेन्द्रियभूतेन्द्ररसपक्षदिगादय:।

साकांक्षत्वादिमे शब्दा यत्या सम्बन्धमात्रिता:॥२॥

तस्मात्तु लक्षणं सम्यगुच्यते वृत्तमौक्तिके।

आलोच्य मूलशास्त्राणि सोदाहरणमञ्जसा॥३॥  

यति: सर्वत्र पादान्ते श्लोकस्यार्ध्दे विशेषत:।

समुद्रादिपदान्ते च व्यक्ताव्यक्तविभक्तिके॥४॥

क्वचित्तु पदमध्येऽपि समुद्रादौ तथैव च ।

अत्र पूर्वापरौ भागौ न स्यातामेकवर्णकौ।।५॥

पूर्वान्तवत् स्वर: सन्धौ क्वचिदेव परादिवत्।

द्रष्टव्यो यतिचिन्तायां यणादेश: परादिवत्।।६॥

नित्यं प्राक्पदसम्बन्धाश्चादय: प्राक्पदान्तवत्।

परेण नित्यसम्बन्धा: प्रादयश्च परादिवत्॥७॥

(राजस्थानप्राच्यविद्याप्रतिष्ठानप्रकाशितराजस्थानपुरातनग्रन्थमालायां ७९तमे ग्रन्थे वृत्तमौक्तिके २०१ तमे पुटे)

इतोऽपि नैके विशेषा: तत्र द्रष्टुं शक्या:।

विद्वद्विधेय:

राणि सदाशिवमूर्ति:  

  

**Dr. Rani Sadasiva Murty**

  

------------------------------------------------------------------------

**From:** dhaval patel \<[drdhav...@gmail.com]()\>  
**To:** [bvpar...@googlegroups.com]()  
**Sent:** Thursday, 5 January 2012 12:14 AM  
**Subject:** {भारतीयविद्वत्परिषत्} यतिः सर्वत्र पादान्ते - source needed  

  



--  
अथ चेत्त्वमिमं धर्म्यं संग्रामं न करिष्यसि।  
ततः स्वधर्मं कीर्तिं च हित्वा पापमवाप्स्यसि।।  
तस्मादुत्तिष्ठ कौन्तेय युद्धाय कृतनिश्चयः।  
निराशीर्निर्ममो भूत्वा युध्यस्व विगतज्वरः।। (भ.गी.)  

  
  

