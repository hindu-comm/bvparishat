+++
title = "005 gopikrishnan reghu"

+++
[[gopikrishnan reghu	2012-01-15, 10:52:35 [Source](https://groups.google.com/g/bvparishat/c/2_n0Z8QqFkQ)]]



नमो विद्वद्भ्यः,  
मकरसंक्रमशुभाशयः।  
मम मित्रस्य काचिज्जिज्ञासा वर्तते यस्य परिहारे विद्वांसः शरणम्।  
मधुसूदनसरस्वतिविरचिते वेदान्तकल्पलतिकाग्रन्थे पदवृत्तिविचारे  
नैय्यायिकमतं खण्डयितुं एवं प्रोक्तमस्ति-  
"ईश्वरेच्छायाः एकत्वेन सर्वशब्दानामेकशक्तिप्रसङ्गात्।उपाधिभेदात्  
तद्भेदः इति चेत् ,प्रतिशब्दं तद्भेदापत्तिः।शक्यतावच्छेदकैक्यादनुगमः  
इति चेत्, तदैक्येपि पर्यायशब्दानां शक्ततावच्छेदकभेदेन  
शक्तिभेदस्वीकारात्, इच्छायाः शब्दनिष्ठत्वाभावाच्च।" इति ।अस्य अर्थः कः  
इति यदि कोपि विवृणोति चेत् उत्तमम्। विशिष्य इच्छायाः एकरूपत्वं कथमिति।  
अस्य ग्रन्थस्य समीचीना व्याख्या काप्यस्ति चेत् सूचयन्तु इति च प्रार्थये।  

