+++
title = "014 श्रीमल्ललितालालितः"

+++
[[श्रीमल्ललितालालितः	2012-01-25, 12:38:01 [Source](https://groups.google.com/g/bvparishat/c/2_n0Z8QqFkQ)]]



**[श्रीमल्ललितालालितः](http://www.lalitaalaalitah.com/)  
[lalitAlAlitaH](http://about.me/lalitaalaalitah/bio)**

  
  
  

2012/1/15 gopikrishnan reghu \<[reghu.gop...@gmail.com]()\>

  

> 
> > ईश्वरेच्छायाः एकत्वेन सर्वशब्दानामेकशक्तिप्रसङ्गात् । >
> 

  
नैयायिकानां मते ईश्वरेच्छैव शक्तिः । सा च 'अस्मात्पदादयमर्थो बोध्य' इत्याकारिका । इत्युक्तं मूले - *“अस्माच्छब्दादयमर्थो बोद्धव्य” इतीश्वरेच्छारूपा सङ्केत इति* **तार्किकाः** ।  
सा चैकैव ।   
ननु कथमेकत्वं तस्या इति चेत् ।  
पदविशेषस्यार्थविशेषस्य चापरामर्शेन ईश्वरेच्छात्वेनाकारेण । बोद्धव्यमित्याकारिकेश्वरेच्छैकैवेति । अर्थादीनामिच्छां प्रत्यविशेषणतात्र विवक्षिता ।  
अत एव , उक्ताकारिकाया ईश्वरेच्छाया एकत्वेन सर्वशब्देष्वविशेषत्वं स्याच्छक्तेः ।   
अस्तु । कोऽत्र विप्लव इति चेत् ।  
घटपदेनापि पटबोधप्रसङ्ग एव ।  
  

> 
> > उपाधिभेदात्  
> तद्भेदः इति चेत् , >
> 

  
ननु 'घटपदेन कम्बुग्रीवादिमान् बोध्य' - इत्याकारिकैवेश्वरेच्छा घटपदार्थयोस्सम्बन्धः । सा च 'गोपदेन सास्नादिमानर्थो बोध्य' - इत्याकारिकाया ईश्वरेच्छाया भिन्नैव । अतो न शब्दानां साधारणी शक्तिरिति चेत् । - इत्युक्तम् - उपाधीति ।  
उपाधिभेदात् - पदविशेषैरर्थविशेषैश्च घटितत्वात् ईश्वरेच्छायाः । तद्भेदः - शक्तिभेदः प्रतिशब्दम् इति चेत् ।  
  

> 
> > प्रतिशब्दं तद्भेदापत्तिः । >
> 

  
तर्हि प्रतिशब्दं तद्भेदस्य - शक्तिभेदस्य सर्वथाननुगतस्यापत्तिः ।  
कोर्थः ।  
शब्दव्यक्तेरुपाधित्वेन विवक्षणे देवदत्तप्रयुक्तघटशब्दगता शक्तिर्यज्ञदत्तप्रयुक्ततद्गतशक्तेर्भिन्ना स्यात् । तथा चाननुगमः , प्रतीतिविरोधश्च ।   
  

> 
> > शक्यतावच्छेदकैक्यादनुगमः  
> इति चेत्, >
> 

  
शक्तव्यक्तीनां - घटपदव्यक्तीनां देवदत्तयज्ञदत्तप्रयुक्तत्वादिना भेदेऽपि शक्यव्यक्तिगतधर्मविशेषस्य - कम्बुग्रीवादिमत्त्वस्य शक्यतानियामकस्यैक्यात् घटपदव्यक्तीनां शक्तेरनुगमः ।  
यस्मादेकधर्मावच्छिन्न एक एवार्थो भिन्नपदव्यक्तीनां वाच्यं , तस्मात्तासां पदव्यक्तीनां भेदेऽपि शक्तेरेकत्वम् - इत्यर्थः ।   
  

> 
> > तदैक्येपि पर्यायशब्दानां शक्ततावच्छेदकभेदेन  
> शक्तिभेदस्वीकारात्, >
> 

  
शक्यतावच्छेदकैक्येनैव शक्त्यनुगमस्वीकारोऽयुक्तः । कस्मात् । तदैक्येऽपि - शक्यतावच्छेदकाभेदेऽपि । पर्यायशब्दानाम् - एकार्थवाचकानां भिन्नजातीयानां पदव्यक्तीनाम् । शक्ततावच्छेदकभेदेन - स्वगतघटपदत्वकलशपदत्वादिभेदेन । शक्तिभेदस्वीकारात् - कम्बुग्रीवादिमताऽर्थेन सह सम्बन्धभेदस्य स्वीकारात् ।  
अतः , उपाधिभेदात्सङ्केतभेदस्वीकारे सर्वथाननुगम एव ।  
  

> 
> > इच्छायाः शब्दनिष्ठत्वाभावाच्च। >
> 

  
ईश्वरेच्छाया 'बोद्धव्य' - इत्याकारिकाया ईश्वरधर्मत्वेन शब्दनिष्ठत्वाभावात् , न शब्दार्थसम्बन्धत्वम् । सम्बन्धस्य सम्बन्धिनिष्ठत्वनियमात् , इच्छात्मिकायाश्च शक्तेर्घटादिपदनिष्ठत्वाभावात् ।  

