+++
title = "015 narayanan er"

+++
[[narayanan er	2012-01-25, 15:00:06 [Source](https://groups.google.com/g/bvparishat/c/2_n0Z8QqFkQ)]]



आचार्येभ्यो नमः,

शब्दादर्थोऽवगम्यते, शब्दः श्रुतः, अर्थो न ज्ञातः-इत्यादिषु सत्सु हि लोकव्यवहारेषु, शब्दादर्थस्य बोध्यत्वे ईश्वरेच्छारूपे सत्यपि सङ्केते, घटादिश्रवणाद् कम्बुग्रीवादिमत्पदार्थादौ बोद्धव्ये, क्वचिन्निघण्ट्वादिपरिशीलनविरहाद् वा गुरुवाक्यश्रवणवैमुख्याद्वा देवदत्तो पदार्थं न जानाति, यज्ञदत्तस्त्वधीतविविधशास्त्रः सुपरिशीलितनिघण्टुर्गुरुवाक्यश्रद्धावान् पदार्थं जानाति च। यदि समानायामपीश्वरेच्छायां सङ्केते वाईश्वरेच्छाग्रहणसामार्थ्यं कथं विरुध्यते? अथवा वराहः सूकरो घृष्टिः कोलः पोत्री किरिः किटिः इति पर्यायाणां श्रुतिमात्रेण देवदत्तस्य बालत्वादज्ञानम्, तस्य पदसङ्केतग्रहणं प्रतीश्वरेच्छाभावः, यज्ञदत्तस्य विद्वत्त्वात्तस्य पदसङ्केतग्रहणं प्रतीश्वरेच्छा स्यादित्यनुमेयम्। यदीश्वरेच्छोभयोः पुरुषयोः समाना स्यादुभाभ्यां पदसङ्केतो गृह्येत, नात्र देवदत्तेन, अपि तद्ग्रहो यज्ञदत्तेनेति। गङ्गास्नानेन ब्रह्मलोक: प्राप्यते-इति श्रवणाद् गङ्गापदसङ्केतितो जलप्रवाहरूपोर्थो यज्ञदत्तेन बुध्यते, नात्र देवदत्तेनेति चेद् कथमीश्वरेच्छा भिन्ना?।

  

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** श्रीमल्ललितालालितः \<[lalitaa...@lalitaalaalitah.com]()\>  
> **To:** [bvpar...@googlegroups.com]()  
> **Sent:** Wednesday, 25 January 2012 12:38 PM  
> **Subject:** Re: {भारतीयविद्वत्परिषत्}  
> > 
> >   
> > 
> > 
> > 
> > 





