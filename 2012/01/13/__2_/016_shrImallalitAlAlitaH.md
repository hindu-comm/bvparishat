+++
title = "016 श्रीमल्ललितालालितः"

+++
[[श्रीमल्ललितालालितः	2012-01-25, 15:39:08 [Source](https://groups.google.com/g/bvparishat/c/2_n0Z8QqFkQ)]]



  

**[श्रीमल्ललितालालितः](http://www.lalitaalaalitah.com/)  
[lalitAlAlitaH](http://about.me/lalitaalaalitah/bio)**

  
  
  

2012/1/25 narayanan er \<[drerna...@yahoo.com]()\>

  

> 
> > आचार्येभ्यो नमः, >
> 
> > 
> > शब्दादर्थोऽवगम्यते, शब्दः श्रुतः, अर्थो न ज्ञातः-इत्यादिषु सत्सु हि > लोकव्यवहारेषु, शब्दादर्थस्य बोध्यत्वे ईश्वरेच्छारूपे सत्यपि सङ्केते, > घटादिश्रवणाद् कम्बुग्रीवादिमत्पदार्थादौ बोद्धव्ये, > क्वचिन्निघण्ट्वादिपरिशीलनविरहाद् वा गुरुवाक्यश्रवणवैमुख्याद्वा > देवदत्तो पदार्थं न जानाति, यज्ञदत्तस्त्वधीतविविधशास्त्रः > सुपरिशीलितनिघण्टुर्गुरुवाक्यश्रद्धावान् पदार्थं जानाति च। यदि > समानायामपीश्वरेच्छायां सङ्केते वाईश्वरेच्छाग्रहणसामार्थ्यं कथं > विरुध्यते? >
> 

  
भवतैव समाधानमुक्तं क्वचिन्निघण्ट्वादिपरिशीलनविरहादित्यादिना ।   
  

> 
> > अथवा वराहः सूकरो घृष्टिः कोलः पोत्री किरिः किटिः इति पर्यायाणां > श्रुतिमात्रेण देवदत्तस्य बालत्वादज्ञानम्, तस्य पदसङ्केतग्रहणं > प्रतीश्वरेच्छाभावः, यज्ञदत्तस्य विद्वत्त्वात्तस्य पदसङ्केतग्रहणं > प्रतीश्वरेच्छा स्यादित्यनुमेयम्। >
> 

  
बालत्वेनैव यदा सङ्केताग्रहणमुपपद्यते तदेश्वरेच्छायास्तद्धेतुत्वमप्रामाणिकं सिद्ध्यति ।  
  

> 
> > यदीश्वरेच्छोभयोः पुरुषयोः समाना स्यादुभाभ्यां पदसङ्केतो गृह्येत, >
> 

  
पुरुषयोरभ्यासादिवैषम्यमेव सङ्केतज्ञानाज्ञानहेतुः ।  
  

