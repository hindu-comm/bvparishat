+++
title = "000 Iragavarapu Narasimhacharya"

+++
[[Iragavarapu Narasimhacharya	2012-01-01, 19:48:06 [Source](https://groups.google.com/g/bvparishat/c/YywZ9APJwOg)]]



तिरुप्पावै----पाशुरम्--१८ "उन्दु मदकळित्त" (२-१-२०१२, दिनाङ्के)
निवेद्यते।

तमिळम्--"उन्दु मदकळित्त नोडाद तोळ् वलियन्,नन्दगोपालन् मरुमगळे! नप्पिन्नाय्!

    कन्दम् कमळुम् कुळली! कडै तिरवाय्; वन्देङ्गुम् कोळियळैत्तनगाण्;मादवि

    प्पन्दल् मेल् पल् काल् कुयिलिनङ्गळ् कूविनगाण्; पन्दार् विरलि;

    उन् मैत्तुनन् पेर् पाड, च्चेन्दामरक्कैयाल् शीरार् वळैयोलिप्प,वन्दु तिरवाय्,

    मगिळ् न्दु एलोरेम्बावाय्."

संस्कृतम्--श्लो।"प्रस्यन्दमान मद दन्तिगभीरमूर्तेः संदृप्तवृत्तभुजमण्डलमण्डितस्य।

      नन्दस्य वीरजनि,सुन्दरि,देवि,नीले! गन्दाढ्यभ्रृङ्गरुचिकुन्तलिनि,त्वमेत्य॥

      उद्घाटयारर,मरं चरणायुधाश्च सर्वे रुवन्ति परित स्त्वतिमुक्तकुञ्जे।

      कूजन्ति कोकिलगणा बहुकन्दुकेन पूर्णाङ्गुले! तव तु भर्तुरुदारनाम॥

      गातुं हि रक्तसरसीरुहपाणिनाऽतिमोदेन,शिञ्जितसमञ्चितभूषणाढ्या।

      ध्येयः फलं च करणं च स एव कृष्णः,वृत्तं निसर्गमधुरं व्रतमस्मदीयम्॥"

तात्पर्यम्:--गतवति पाशुरे गोदादेवी नन्दं(आचार्यं),यशोदां(मन्त्रं),बलरामं(पुरुषकारभूतं),कृष्ण

     मुद्बोध्य तद्दर्शनं प्रापयितुं प्रार्थितवती। परन्तु,कृष्णः न प्रबुद्ध आसीत्।अतः नीळा

     देवीमाश्रयतेऽद्य सा।परमपुरुषाश्रयणे दशाद्वयमस्ति।आश्रयणदशैका।अनुभवदशैका।

     सत्पुरुषानाश्रित्य आत्मगुणसम्पदमभिवर्धयित्वा अहङ्कारनिवृत्त्या आचार्यमाश्रित्य

     भगवन्मन्त्रानुष्ठानेन भगवत्प्राप्तिपर्यवसायिनी प्रथमा दशा।अद्यापि सा दशा गोदादेव्या

     न समाप्ता।सोपानान्तरमस्ति।तदेव मातुः(नीळादेवी) समाश्रयणम्।सैव प्रधानो

     पुरुषकारः।जीवपरमात्मनोः मध्ये स्थित्वा परमात्मनि जीवस्योपरि वात्सल्यं

     जनयति।परमात्मसन्निधिं प्रापयति च। श्रीमतो नारायणस्य परतत्त्वे श्रीदेवी,भूदेवी

     नीळादेवी’इति तिस्रो देव्यः।तासु श्रीरेव प्रधानतत्त्वम्।श्रीमन्नारायणस्य व्यूहदशायां

     क्षीराब्धौ श्री,भू देवीद्वयमेव देव्यौ।विभवदशायां(अवतारे)कृष्णावतारे नीळादेवी

     श्रीदेव्याः स्थाने तिष्ठति।द्राविडसम्प्रदाये नीळादेव्यैव पट्टमहिषी।यशोदासोदरस्य

     कुम्भस्य तनयैषा।वृषभसप्तकस्पर्धायां जित्वा कृष्णः नीळां परिणीतवान्।अस्यां

     मोहितो‍ऽस्ति भगवान् कृष्णः।अतः तामद्य प्रबोधयन्ती प्रार्थयति।(नीळां "नप्पिना"

     इति द्राविडभाषायां वदन्ति)

प्रतिपदार्थः:-मदम्=मदजलम्;उन्दु=स्रवत्;कळित्तन्=गजबलस्य(गजस्य बलमिव बलं यस्य);

     ओडाद=अजेय;तोळ् वळियन्=भुजबलस्य;नन्दगोपालन्=नन्दस्य;मरुमगळे=स्नुषे;

    
कन्दम्=परिमळेन;कमळुम्=परिव्याप्त;कुळली=केशपाशवति!;नप्पिन्नाय्=हे नीळे!;

    
कडै=कवाटं;तिरवाय्=उद्घाटय;एङ्गुम्=सर्वत्र;कोळि=कुक्कुटाः;वन्दु=आगत्य;अळैत्तनगाण्=कूजन्ति।

मादविप्पन्दल् मेल्=माधवीलताकुञ्जोपरि;कुयिल् गळ् इनम्=पिकसमूहः;पल् काल्=वारं वारं;

कूविनगाण्=कूजन्ति:पन्दु आर् विरलि=कन्दुकहस्ते;उन् मैत्तुनन्=तव मातुलपुत्रं(नन्दस्य पुत्रं)

कृष्णं;पेर् पाड=कीर्तयितुम्;शीरार्=शोभायमान;वळै=कङ्कणैः;ओळिप्प=शब्दापयन्ती;वन्दु=आगत्य;शेन्दाम

रक्कैयाल्=अरुणकमलसदृशेन हस्तेन;मगिळ् न्दु=सन्तुष्टचित्ता सती;तिरवाय्=कवाटमुद्घाटय।"

विशेषाः:--बहवस्सन्ति।परन्तु,सङ्क्षिप्यते।कुक्कुटकूजनं ओङ्कारसूचकम्।पिककूजनं द्राविडवेद

पठनम्।नीळायाः हस्ते कन्दुकं जगत्।नीळाहस्ते आरुण्यं तस्याः रक्षणविषयकानुरागं सूचयति।

"नन्दगोपालस्य स्नुषे"ति सम्बोधने गोदादेव्याः वाग्विषयकगौरवं मर्यादाञ्च सूचयति।"स्नुषा

दशरथस्ये"ति सीताऽपि रावणेन लङ्कां नीयमाना वदति।एतत्पाशुरमत्यन्तं श्रीमतो रामानुजाचार्यस्य प्रीतिमजनयदिति सम्प्रदायविदो वदन्त्येवम्।भिक्षार्थमेकदा रामानुजाचार्यः

स्वाचार्यस्य महापूर्णस्य गृहसमीपे पाशुरमेतत्पदे पदे पठन् तन्मयताङ्गत इति, तदानीमाचा

र्यस्य पुत्री "अत्तुळ्ळायम्मा"गृहकवाटंमुद्घाटितवतीति,तां दृष्ट्वा "नीळादेवी स्वयमागते"ति मत्वा

रामानुजो मूर्छाङ्गत इति"।

अभिवाद्य,

ऐवियन्।

