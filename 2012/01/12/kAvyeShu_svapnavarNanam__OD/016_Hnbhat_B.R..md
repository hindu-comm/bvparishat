+++
title = "016 Hnbhat B.R."

+++
[[Hnbhat B.R.	2012-01-13, 15:48:55 [Source](https://groups.google.com/g/bvparishat/c/ODbRDufURvM)]]



काव्येषु नाटकेषु वा रसप्रधानेषु स्वप्नविचारः स्वरसतया सङ्गच्छते, कल्पनाप्राधान्यात् कविकल्पितस्य वक्तृकल्पितस्य वा कल्पनात्वेऽविशेषात् वास्तवत्वविचारो नैव विचारमर्हति। तेषां शुभाशुभफलजनकत्वविचारः शाकुनशास्त्रेष्ववगन्तव्यम्। जाग्रत्स्वप्नसुषुप्ताद्यवस्थाविचारस्तु वेदान्तग्रन्थेष्वेव प्राधान्येन विचारितः,  
  

ब्रहमबिन्दु उपनिषद्

  

एक एवात्मा मन्तव्यो*जाग्रत्स्वप्नसुषुप्तिषु*।

स्थानत्रयाद्व्यतीतस्य पुनर्जन्म न विद्यते । । ११ ।

  

Katha Upanishad

  

यो विजानाति सकलं*जाग्रत्स्वप्नसुषुप्तिषु*।

बुद्धितद्वृत्तिसद्भावमभावमहमित्ययम् ॥

  

कुण्डिकोपनिषद्

  

न मे देहेन संबन्धो मेघेनेव विहायसः ।

अतः कुतो मे तद्धर्मा*जाग्रत्स्वप्नसुषुप्तिषु*॥ १५॥

  

अमृतबिन्दुपनिषद्

  

एक एवाऽऽत्मा मन्तव्यो*जाग्रत्स्वप्नसुषुप्तिषु*।

स्थानत्रयव्यतीतस्य पुनर्जन्म न विद्यते .. ११

  

*==========*

*जाग्रत्स्वप्नसुषुप्तिषु*तुरीयां सिंचेत / शिवसूत्रम /

  

इत्याद्युपनिषत्प्रतिपाद्यमेवाचार्यैः -

  
जाग्रत्स्वप्नसुषुप्तिषुस्फुटतरं योऽसौ समुज्जृम्भते.

प्रत्यग्रूपतया सदाहमहमित्यन्तः स्फुरन्नैकधा ।

नानाकारविकारभागिन इमान् पश्यन्नहंधीमुखान्.

नित्यानन्दचिदात्मना स्फुरति तं विद्धि स्वमेतं हृदि ॥२१७॥

विवेकचूडामणौ,

  

================  
जाग्रत्स्वप्नसुषुप्तिषुस्फुटतरा या संविदुज्जृम्भते

या ब्रह्मादिपिपीलिकान्ततनुषु प्रोता जगत्साक्षिणी .

सैवाहं न च दृश्यवस्त्विति दृढप्रज्ञापि यस्यास्ति चे-

च्चाण्डालोऽस्तु स तु द्विजोऽस्तु गुरुरित्येषा मनीषा...--  
इति मनीषापञ्चके,

*  
*

शाश्वतलक्षणम्. अनुस्यूतात्मनः सत्ता*जाग्रत्स्वप्नसुषुप्तिषु*।

  

इति सर्ववेदान्तसारसंग्रहे,

*  
*

व्युत्पाद्य, उपसंहृतं स्वकाव्ये दक्षिणामूर्तिस्तोत्रे -

  
बाल्यादिष्वपि जाग्रदादिषु तथा सर्वास्ववस्थास्वपि  
व्यावृत्तास्वनुवर्तमानमहमित्यन्तः स्फुरन्तं सदा।  
स्वात्मानं प्रकटीकरोति भजतां यो मुद्रया भद्रया  
तस्मै श्रीगुरुमूर्तये नम इदं श्रीदक्षिणामूर्तये ॥७॥

  

बाल्याद्यवस्थावत् जाग्रदाद्यवस्थात्रयमपीति प्रत्यपादि इति नाविदितमेतत्।



