+++
title = "000 Iragavarapu Narasimhacharya"

+++
[[Iragavarapu Narasimhacharya	2012-01-02, 23:09:31 [Source](https://groups.google.com/g/bvparishat/c/YHB0KW1ltPw)]]



तिरुप्पावै-----पाशुरम्---१९----(३-१-२०१२,दिनाङ्के)------निवेद्यते।

तमिळम्:-"कुत्तुविळक्केरिय क्कोट्टुक्काल् कट्टिल् मेल्,मेत्तेन्र पञ्चशयनत्तिन् मेलेरि,

    कोत्तलर् पूङ्कुळल् नप्पिन्नै कोङ्गैमेल्,वैत्तुक्किडन्दमलर् मार् पा!वाय् तिरवाय्

    मैत्तडङ्कण्णिनाय्! नी युन्मणाळनै,एत्तनैपोदुम् तुयिलेळ वोट्टाय् काण्!

    एत्तनै येलुम् पिरिवात्तगिल्लायाल् तत्तुवमन्रु त्तकवेलोरेम्बावाय्.

संस्कृतम्--श्लो।"स्तम्भप्रदीपनिकरेषु समुज्ज्वलत्सु दन्तोप्तपादशयने मृदुपञ्चतल्पम्।

      आरुह्य गुच्छविकसत्सु सुमालिकेशि नीळास्तनोपरि सुशायित विस्फुटोरः॥

      श्रीमाधवाननमुदञ्चय वत्सले त्वं किं न्याय्यमञ्जनमनोज्ञविशालनेत्रे।

      त्वन्नायकं क्षणमपि प्रतिबोधनाय नाङ्गीकरोषि विरहं सहसेव चेति॥

      हा,नैतदत्र तव न प्रकृतिस्वरूपयोग्यं सुभाग्यवरवर्णिनि! नः प्रसीद।

      ध्येयः फलं च करणं च स एव कृष्णः वृत्तं निसगमधुरं व्रतमस्मदीयम्॥"

तात्पर्यम्:--"श्रीकृष्णः नीळादेव्यां व्यामोहितोऽस्ति। गोदादेवी पाशुरेऽस्मिन्कृष्णं नीळाञ्च

     प्रबोधयति।भगवान् श्रीकृष्णः गोपकन्याजनं सर्वमपि "मां प्रबोधयन्त्वित्युक्त्वा

     नीळादेव्यां व्यामोहितोऽस्ति। तद्व्यामोहात् निवर्तस्वेति श्रीकृष्णं,तथा निवर्तयितुं

     पुरुषकारस्वरूपिणीं नीळादेवीञ्च प्रार्थयन्ती प्रबोधयत्यत्र। शयनादुत्थातुमुद्युक्तं कृष्णं

     नीळा निवारयतीति मत्या तत्तस्याः स्वरूपस्य स्वभावस्य च विरुद्धमिति चोक्त्वा

     भगवत्कैङ्कर्यप्राप्तये नीळादेवीतः पुरुषकारमभ्यर्थयति च।

कांश्चन विशेषान्पश्यामः:--पाशुरे तल्पस्य लक्षणानि पञ्चेत्युक्तम्।तानि--१.मृदुत्वम्,२.निदाघे शीतलत्वम्,३.शीतकाले उष्णत्वम्,४.विस्तृतत्वम्,५.धवळत्वम्।अर्थपञ्चकज्ञानमेव पञ्चतल्पमिति केचन वदन्ति। १.परमात्मस्वरूपः,२.जीवस्वरूपः,३.परमात्मानं प्राप्तुमुपायः,४.तत्प्राप्तेः फलम्,५.तत्प्राप्तौ प्रतिबन्धकानि।एतदर्थपञ्चकज्ञानं यस्यास्ति तस्य भगवदनुभवो सुलभ इति भावः।२.मञ्चस्य पादाः दन्तमयाः।ते चत्वारः।श्रीकृष्णः कुवलयापीड

नामानं गजं संहारयामास खलु। तस्य दन्तैः मञ्चस्य पादाः निर्मिताः।ते चत्वारः।एतच्चतुष्टयं

चतुर्विधानर्थान् सूचयति।१.देहाः--देव,मनुष्य,तिर्यक्,स्थावराः,२.वर्णाः--चातुर्वर्ण्यम्,३,आश्रमचतुष्टयम्,४.पुरुषार्थचतुष्टयम्---एवमादीनि ज्ञापयति।दीपो नाम प्रमाणजन्य

ज्ञानम्।एवमूह्यानि सन्ति।

अभिवाद्य,

ऐवियन्।

     

