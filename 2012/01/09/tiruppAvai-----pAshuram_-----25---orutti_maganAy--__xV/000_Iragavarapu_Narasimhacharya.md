+++
title = "000 Iragavarapu Narasimhacharya"

+++
[[Iragavarapu Narasimhacharya	2012-01-09, 18:50:30 [Source](https://groups.google.com/g/bvparishat/c/xV1js93H9Dg)]]



तिरुप्पावै--------पाशुरम्-----२५---"ओरुत्ति मगनाय् पिरन्दु"--(९-१-२०१२ दिनाङ्के)--निवेद्यते।  
तमिळम्--"ओरुत्तिमगनाय् प्पिरन्दोरिरविल् ओरित्तुमगना योळित्तुवळर,  
 तरिक्किलानागित्तान् तीङ्गुनिनैन्द करुत्तैपिळैप्पित्तुक्कञ्जन् वयित्तिल्  
 नेरुप्पेन्ननिन्र नेदुमाले,युन्नैयरुत्तित्तुवन्दोम् परैतरुदियागिल्  
 तिरुत्तक्कशेल्वमुम् शेवगमुम् याम्बाडि वरुत्तमुन्तीर् न्दु मगिळ् न्देलोरेम्बावाय्॥  
संस्कृतम्-(श्लो)"एकाऽ द्वितीयजननीतनयोऽवतीर्य भूत्वैकमातृशिशुतल्लज एकरात्रौ।  
 संवर्धिते त्वयि निगूढमसोढवान् यः द्रुह्यन्मनो ननु विनाश्य च तस्य गर्भे॥  
 कंसस्य बाडब,विमुग्धतमाऽऽगतास्स्मः,याच्नापरा दिशसि चेद्दयया ततं नः।  
 अत्युज्ज्वलान् तव गुणाननुरूपसम्पच्चौर्यादिकान् वयमिमाननुकीर्तयन्त्यः॥  
 क्लेशं विहाय मुदिता व्रतपूर्तिमेत्य संश्लाघयेम महितं चरितं त्वदीयम्।  
 ध्येयः पलं च करणं च भवान् हि कृष्ण! वृत्तं निसर्गमधुरं व्रतमस्मदीयम्॥"  
श्रीकृष्णः गोदादेवीप्रभृतिगोपकन्याजनं "किमपेक्ष्याऽत्रागतम्भवतीभि"रिति पृष्टवान्।  
तत्प्रश्नस्य समाधानत्वेन "भगवत्प्राप्तौ स्थितानि प्रतिबन्धकानि कष्टानि निवर्त्य शाश्वतकैङ्कर्य  
मनुगृह्णात्वि"ति कृष्णं प्रार्थयन्त्यस्मिन्पाशुरे।श्रीकृष्णस्य अवतारवैभवं च प्रशंसितवत्यः।"  
मन्त्रद्वयमेव कृष्णस्य मातृद्वयम्।देवकी नारायणाष्टाक्षरीति, यशोदा द्वादशाक्षरीति।ओम्  
नमो नारायणाये"ति नारायणाष्टाक्षरी,ओम् नमो भगवते वासुदेवाये"ति द्वादशाक्षरीति।नारायणाष्टा  
क्षर्यां (देवक्यां) नारायणतत्त्वं स्पष्टं भाति।वासुदेवाष्टाक्षर्यां(यशोदायां) सर्वव्यापकत्वं निगूढं भासते। अत्र कंसो नाम "अहङ्कारः"।एषः आत्मनः परतया अन्यस्य परमात्मरूपेण अस्तित्वं न सहते।शरीरादपि आत्मा भिन्नोऽस्तीत्यपि नाङ्गीकरोति।अस्य देहात्माभिमान एव  
अहङ्कारः।एतदहङ्कारं भगवानेव निवर्तयेत्।कंसस्य हृदि कृष्णः बडबाग्निरिव तिष्ठति।यदा "अहं"ध्वस्तो भवति तदा यः कोऽपि "दासोऽह"मिति वक्ति।तथा कारयितुमेव भगवानवतरतीति सत्य मेतत्सन्दर्भोऽस्मान्बोधयति।  
अभिवाद्य,  
ऐवियन्।  
  
  
  

