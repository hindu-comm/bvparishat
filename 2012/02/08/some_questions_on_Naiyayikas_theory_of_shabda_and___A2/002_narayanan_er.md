+++
title = "002 narayanan er"

+++
[[narayanan er	2012-02-09, 14:38:50 [Source](https://groups.google.com/g/bvparishat/c/A2Oucv-EarA)]]



विद्वद्भ्यो नमः।

शब्दगुणकमाकाशमित्युक्ते, आकाशे क्षणिकविशेषगुणवत्त्वमित्युक्तेऽपि किमिदमाकाशं नामेति संशयः। शब्दो गुणः क्षणिकश्चेत् गुणिनाऽऽकाशेन सह कथं समवायः? समवायस्य नित्यत्वात्। एतत्क्षणवर्ती शब्दो गुण आकाशेन समवेतः, क्षणान्तरे नष्ट इति गुणाभावत् कथं गुणित्वमाकाशस्य? नूतनास्तु वदेयुर्यथा-

  

**Sound** is a [mechanical wave](http://en.wikipedia.org/wiki/Mechanical_wave) that is an [oscillation](http://en.wikipedia.org/wiki/Oscillation) of [pressure](http://en.wikipedia.org/wiki/Pressure) transmitted through a [solid](http://en.wikipedia.org/wiki/Solid), [liquid](http://en.wikipedia.org/wiki/Liquid), or [gas](http://en.wikipedia.org/wiki/Gas), composed of [frequencies](http://en.wikipedia.org/wiki/Frequencies) within the range of hearing and of a [level sufficiently strong](http://en.wikipedia.org/wiki/Threshold_of_hearing) to be heard, or the sensation stimulated in organs of hearing by such vibrations. [](http://en.wikipedia.org/wiki/Sound_wave#cite_note-0)

  

इत्यादिनाऽपि कम्पितमर्दितानामुत्पन्नानां तरङ्गविशेषाणां तच्छ्रावकत्वं प्रति क्षित्यब्वाय्वाश्रितत्वम्, इतरत्र क्षित्यादित्रिकविरहे श्रावकत्वाभावात् किमिदमाकाशत्वं नाम? क्षित्यादित्रिकानामप्यन्यथासिद्धत्वं न कल्पनीयम्, उत्पत्तिविनाशवतः क्षणिकस्य

हि शब्दस्य क्षित्यादिकम्पमर्दजन्यतया तरङ्गसंस्कृतेः श्रवणान्तमुपस्थितेः, पूर्वपूर्वतरङ्गानामुत्तरोत्तरतरङ्गान् प्रति कारणत्वेन कर्णचर्मपुटशष्कुल्यादीनामपि क्षित्यादित्रिकत्वात् श्रावकत्वस्य कार्यस्य सिद्धिः, क्षणिकत्वं च कारणनाशेन कार्योत्पत्तिरिति क्रमेण श्रवणसंस्कारः श्रुत्यन्तः, तत्राकाशत्वं किमिति न बुध्यामहे। एवं क्षित्यादित्रिकजन्यत्वे सति क्षित्यादित्रिकसंस्कृतत्वे सति श्रावकत्वं शब्दत्वमिति फलितम्।

नारायणः।

