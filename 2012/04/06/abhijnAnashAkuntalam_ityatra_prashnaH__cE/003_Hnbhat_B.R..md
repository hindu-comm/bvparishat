+++
title = "003 Hnbhat B.R."

+++
[[Hnbhat B.R.	2012-04-06, 20:48:58 [Source](https://groups.google.com/g/bvparishat/c/cEZW8z6PByM)]]



> 
> > 
> >   
> > 
> > 2012/4/6 V Subrahmanian \<[v.subra...@gmail.com]()\>  
> > > सर्वानत्र प्रणम्य इदं ज्ञातुमिच्छामि यत् ’ अभिज्ञानशाकुन्तलम्’ इति > > शब्दस्य व्युत्पत्तिः कथम् इति । ’शकुन्तलाया इदं शाकुन्तलम्’ > > इत्येतावन्मात्रं चिन्तितुं प्रभवामि । समस्तपदस्य अस्य पूर्वपदं > > ('अभिज्ञान') कथं उत्तरपदेन युज्यते इति तु न जानामि । कृपया > > विवृण्वन्तु विद्वांसः ।  
> >   
> > सुब्रह्मण्यशर्मा  
> > 
> > 
> > 

  

  

अत्र नामकरणविषये चर्चा -

  

अभिज्ञानशकुन्तलमिति। अभिज्ञानं शकुन्तला च अभिज्ञानशकुन्तलम्।

"सर्वो द्वन्द्वो विभाषयैकवद्भवति" इत्येकवद्भावः। अभिधेयेनाभिधायकस्य व्यपदेशादभिज्ञानशकुन्तलम्।

  

"अधिकृत्य कृते ग्रन्थे" इत्यणि, आदिवृद्धौ आभिज्ञानशाकुन्तलमिति स्यात्। "शिशुक्रन्दयमसभद्वन्द्व" इत्यादिना छप्रत्यये \[अभिज्ञानशकुन्तलीयमिति\] रूपान्तरप्रसङ्गः।

\[अभिज्ञान\]शाकुन्तलमित्यपि भवति, "अधिकृत्य कृते ग्रन्थे" इत्यण्।

अभिज्ञानशकुन्तलेत्यपि भवति, नैतत्, ग्रन्थप्रत्ययस्य लुपि संभवेत्। लुप्तु आख्यायिकाविषयः, "लुबाख्यायिकाभ्यः प्रत्ययस्य बहुलम्" इति।

अथवा, अभिधायकाभिधेययोरभेदव्यपदेशात् तथापि स्यात्।

  

एवमभिप्रैति - अभिज्ञान-शकुन्तलमिति।

  

शकुन्तलामधिकृत्य कृतो ग्रन्थः, शाकुन्तलम्, अभिज्ञानसहितं शाकुन्तलम् - अभिज्ञानशाकुन्तलमित्यापि भवति। अभिज्ञानेन सहिता शकुन्तलाया आख्यायिका इत्यर्थः। बहुलग्रहणाद् रूपसिद्धिः।

  

अभिज्ञानेन स्मृता शकुन्तला, तामधिकृत्य कृते ग्रन्थे इत्यणि, आभिज्ञानशकुन्तलम् इति वा उभयपदवृद्धौ आभिज्ञानशाकुन्तलमिति वा स्यात्। तत्र लुपि अभिज्ञानशकुन्तलमिति तु स्यात्।

  

तात्पर्यं तु "अधिकृत्य कृते ग्रन्थे" इति प्रत्ययविधानं न सार्वत्रिकमिति।  

  

अभिज्ञानशाकुन्तलमित्यत्र न संगच्छते।

  

--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

