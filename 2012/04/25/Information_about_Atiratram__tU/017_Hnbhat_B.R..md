+++
title = "017 Hnbhat B.R."

+++
[[Hnbhat B.R.	2012-05-01, 16:17:34 [Source](https://groups.google.com/g/bvparishat/c/tUbro-CgG00)]]



  
  

2012/5/1 V Subrahmanian \<[v.subra...@gmail.com]()\>

  

> धन्यवादाः ।  
>   
> ’क्रान्तादि’ इति दृष्ट्वा अन्यमेकं प्रश्नं स्मृत्वा सम्प्रति > पृच्छामि - ’कविः क्रान्तदर्शी’ इति उक्तिः श्रुता मया । > ’क्रान्त’शब्दस्य कोऽर्थः? तत्र स किं केवल्म् अतिक्रान्तविषयदर्शने > समर्थः उत भविष्यमाण(अनतिक्रान्त?)विषयदर्शनेऽपि ? कृपया अत्र > स्पष्टीकुर्वन्तु इति प्रार्थये -   
> > 
> >   
> सुब्रह्मण्यशर्मा  
>   
> > 

  

क्रमु पादविक्षेपे इति धातोः क्रमणमर्थः। वर्तमानमतिक्रान्तं भूतम्, भविष्यद् वा विषयजातं पश्यतीति कवेः क्रान्तदर्शित्वम् इति। वर्तमानं तु प्रत्यक्षविषयमेव नातिक्रान्तमिति न तत्र क्रान्तत्वाभावेऽपि न क्षतिः, सर्वस्यापि वर्तमानस्य प्रत्यक्षस्य विषयीकरणं न वैशिष्ट्यम्। कवेस्तु वैशिष्ट्यमितरासाधाराणत्वात्, इतरजनसामान्यात् वर्तमानाभिज्ञत्वमनुक्तसिद्धमेव। प्रतिभारूपेण चक्षुषा वर्तमान-भूत-भविषत्-विषयजातस्य विषयीकरणात् तस्य क्रान्तदर्शित्वम्,

  

*प्रज्ञा नवनवोन्मेषशालिनी प्रतिभा मता*।

  

सा हि चक्षुर्भगवतस्तृतीयमिति गीयते।

  

अत एव क्रान्तदर्शित्वं कवेः।





