+++
title = "000 Iragavarapu Narasimhacharya"

+++
[[Iragavarapu Narasimhacharya	2012-04-02, 18:02:55 [Source](https://groups.google.com/g/bvparishat/c/Nu-INGAPJRc)]]



ब्रह्माणं प्रति भगवान् नारायणो देवः एवमुवाच। भद्रकं मण्डलं कृत्वा तत्र देवं श्रीमन्नारायणं वक्ष्यमाणरीत्या पूजयेत्।  
श्लो॥"बिल्वै स्तिलै रम्बुजै श्च निम्बपुश्पैश्च तण्डुलैः। मल्लिकाभि श्चम्पकैश्च मालत्या करवीरजैः॥  
 नन्द्यावर्तै र्यूधिकाभिः प्रत्येकं शतसङ्ख्यया। जुहुया त्तेन मन्त्रेण सप्ताहं चतुरानन!।  
 धन मक्षय माप्नो्ति एतन्मन्त्र प्रभावतः। कुङ्कुमं चन्दनं कोष्टं रोचनं लक्तकं तथा।  
 घनसारं मृगमदं पिष्ट्वा तत्क्षोद वारिणा। धनदं विलिखे द्भूमौ सप्तरात्र मनन्यधीः।  
 जितेन्द्रियो व्रती भूत्वा भक्तिश्श्रद्धासमन्वितः। अर्घ्याद्यैः पूजयित्वा तु विनिवेद्य गुडोदकम्।  
 पादेनाक्रम्य हृदयं धनदस्य जपेन्मनुम्। अयुतं नियुतं वापि मन्त्रराजं तु मन्त्रवित्।  
 नारायणं ततो ध्यात्वा तदन्ते मन्त्रवित्तमः। साक्षात्करो्ति धनदं अक्षयं धनसञ्चयम्।।  
 प्रयच्छति धनाध्यक्षै रानीतं स्वाज्ञया द्रुतम्। माणिभद्रादिभि र्मन्त्र-प्रभावैश्च चतुर्मुख!।  
 सप्ताह मथवा यागं कृत्वा पूर्वोक्तवर्त्मना। त्र्यहं वापि च तद्यागं कुर्या द्भद्रकमण्डले॥  
 हुत्वा हुती स्सहस्रं वा जपसङ्ख्यार्थमेववा। अष्टोत्तरशतं वापि यावत्प्राप्नोति रै मयम्।  
 तदनु ब्राह्णणान् मन्त्री भोजयेत्तु यथावसु। तदा नारायणं ध्यात्वा स्वात्मानं साधकद्विजः॥  
 पश्यन् महीतलं शुद्ध मग्रहारा द्बहिस्स्थितम्। लभेत तत्र स निधीन् प्रत्यक्षान् सुबहूं स्तथा।  
 अञ्जनाञ्चित नेत्रो वा मन्त्रेणानेन मन्त्रवित्। निधीन् पश्यति दुष्प्रापा नभीष्टान् तत्क्षणात् द्विजः॥  
तदितरविधानान्यपि प्रोक्तानि सन्ति श्रीमन्नारायणसंहितायाम्।  
अभिवाद्य,  
ऐवियन्।  

