+++
title = "002 narayanan er"

+++
[[narayanan er	2012-04-04, 10:57:46 [Source](https://groups.google.com/g/bvparishat/c/9EPFqBjs0Gg)]]



सुब्रह्मण्याय नमः।  

व्याकरणशास्त्रोक्तानां विधीनां तद्विभागानां च लक्षणानि मुग्धबोधव्याकरणटीकायां दुर्गादासो विवृणोति इति शब्दकल्पद्रुमात् स्पष्टः।  

(दुर्गादासस्य विवरणमपि भाष्यकैयटेभ्य उद्धृतं वा ततो निरूपितं वा स्यात्। स आह-स पण्डितगणैरुक्तो विधिर्निरवकाशकः-इति)  

तत्रोच्यते-

अप्राप्तप्रापको विधिः। स तु द्विविधः। वर्णोत्पादनरूपोऽभावरूपश्च। वर्णोत्पादनरूपो यथा ससजुषो रु इत्यादि। अभावरूपो द्विविधः। नाशो निषेधरूपश्च। नाशविधिर्यथा। लोपोऽस्योमाङोरित्यादि। निषेधविधिर्यथा। नाज्झलावित्यादि। सामान्यप्राप्तस्य विशेषावधारणं नियमविधिः। यथा। ओः सुपि इत्यादि। अन्यधर्मस्यान्यत्रारोपणमतिदेशविधिः यथा। इदम इश् इत्यादि। पूर्वसूत्रस्थितपदस्य परसूत्रेषूपस्थितिरधिकारविधिः। स तु त्रिविधः।  
 सिंहावलोकिताख्यश्च मण्डूकप्लुतिरेव च।  
 गङ्गाश्रोत इति ख्यातश्चाधिकारास्त्रयो मताः॥  
 कार्य्यी कार्य्यं निमित्तञ्च त्रिभिः सूत्रमुदाहृतम्।  
 कदाचित् कार्यिकार्याभ्यां क्वचित् कार्यनिमित्ततः॥  
 यस्य निर्द्दिश्यते कार्य्यं स कार्यी गदितो बुधैः॥  
 क्रियते यत्तु तत् कार्यमादेशप्रत्ययागमम्॥  
 यस्मात् परं परे यस्मिन् तन्निमित्तं द्विधा मतम्।  
 आकाङ्क्षायान्तु सर्वेषामनुवृत्तिः परे भवेत्॥ इति॥  
 बहिरङ्गविधिभ्यः स्यादन्तरङ्गविधिर्बली।  
 प्रत्ययाश्रितकार्यन्तु बहिरङ्गमुदाहृतम्॥  
 प्रकृत्याश्रितकार्य्यं स्यादन्तरङ्गमिति ध्रुवम्।  
 प्रकृतेः पूर्वपूर्वं स्यादन्तरङ्गतरं तथा॥  
 सावकाशविधिभ्यः स्याद्बली निरवकाशकः।  
 कस्यचिद्भिन्नकार्यस्य प्रथमे परतस्तथा।  
 सम्भवेद्विषयो यस्य स भवेत् सावकाशकः॥  
 आदौ हि विषयो यस्य परतो न हि संभवेत्।  
 स पण्डितगणैरुक्तो विधिर्निरवकाशकः॥  
 तथा सामान्यकार्येभ्यो विशेषकविधिर्बली।  
 बहवो विषया यस्य स सामान्यविधिर्भवेत्॥  
 स्वल्पः स्याद्विषयो यस्य स विशेषविधिर्मतः।  
 आगमादेशयोर्मध्ये बलीयानागमो विधिः॥  
 प्रकृतिं प्रत्ययञ्चापि यो न हन्ति स आगमः।  
 आदेश उपघाती यः प्रकृतेः प्रत्ययस्य वा॥  
 सकलेभ्यो विधिभ्यः स्याद्बली लोपविधिस्तथा।  
 लोपस्वरादेशयोस्तु स्वरादेशो विधिर्बली॥ इति।

  

> 
> >  style="font-family:times new roman,new york,times,serif;font-size:12pt"> >
> 
> > 
> > 
> > 

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** Subrahmanyam V \<[vasan...@gmail.com]()\>  
> > 
> > 
> > 

> 
> >  style="font-family:times new roman,new york,times,serif;font-size:12pt"> >
> 
> > **To:** narayanan er \<[drerna...@yahoo.com]()\>  
> **Sent:** Tuesday, 3 April 2012 4:41 PM  
> **Subject:** Re: {भारतीयविद्वत्परिषत्} काचन शङ्का  
> > 
> >   
> > 
> > आर्य धन्योऽहम्।  
> एते सन्ति व्युत्पत्या विहितानि लक्षणानि.  
> शास्त्रेषु कुत्रापि एतेषां लक्षणानाम् उल्लेखो विद्यते किम् ?  
>   
> > 
> > 2012/4/2 narayanan er \<[drerna...@yahoo.com]()\> >
> 
> > 
> > 
> > 





