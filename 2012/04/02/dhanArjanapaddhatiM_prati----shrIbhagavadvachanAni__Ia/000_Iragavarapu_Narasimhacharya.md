+++
title = "000 Iragavarapu Narasimhacharya"

+++
[[Iragavarapu Narasimhacharya	2012-04-02, 05:58:58 [Source](https://groups.google.com/g/bvparishat/c/IaJRqTWCR_g)]]



प्रियसुहृदः,  
प्रणम्य।धनार्जनविषये ब्रह्माणमुद्दिश्य श्रीभगवद्वचनानि यथा:--श्लो।"ब्रह्मन्! श्रुणु प्रवक्ष्यामि अर्धसाधनपद्धतिम्।धर्मार्धकाममोक्षेषु द्वितीयं पुरुषार्थकम्।  
येन मन्त्री विशेषेण प्रसिद्धः पुरुषो भवेत्।कलौ मुख्यतमस्त्वर्थः धनमूलं भवेज्जगत्॥तस्मात्केनापि विधिना द्रव्यमार्जयते नरः।तत्प्रयत्ने तु न्यायेन मार्गेणै वार्जयेद्धनम्॥अन्यायेनार्जितं यत्तु तत्समूलं विनश्यति।तस्माद्धर्ममतिक्रम्य नेषदप्यार्जयेद्धनम्॥न्यायार्जितधनेनैव भगवत्कर्म चाचरेत्।अन्यायेनार्जितं वित्तं दानार्थं नोपयुज्यते।स्वभोगार्थं च तद्द्रव्य मयोग्यमिति भावयेत्।धर्मोग्निस्तस्करो भूप श्चत्वारो भ्रातरस्स्मृताः॥ज्येष्ठभ्रात्रा समानेन त्रयस्स्यु स्समभागिनः।तस्मादर्थं तु सम्पाद्य धर्मकार्येषु योजयेत्॥आदौ तु मन्त्रवित् ब्रह्मन् सर्वमेतद्विचारयेत्।सज्जनस्य तु हस्तस्थं धनं लोकहितप्रदम्।।तथा दुर्जनहस्तस्थं लोकोपद्रवकारणम्।तस्मान्मन्त्री धनं प्राप्य अर्थसाधनकर्मणा॥तत्सर्वं लोकशान्त्यर्थं विनियुज्याद्धरिप्रियं।प्रसङ्गादद्य वक्ष्यामि अर्थसाधनपद्धतिम्॥  
अर्थसाधनविधिः----"यदार्थसाधनं मन्त्री त्वभिवाञ्छति भूतले।भद्रकं मण्डलं कृत्वा तत्र मामर्चयेत्क्रमात्।"(श्रीमन्नारायणसंहिता-अध्या ५)  
(अनुवर्तते कालान्तरे--विद्युदभावेन)  
अभिवाद्य,  
ऐवियन्।  
  
  
  
  

