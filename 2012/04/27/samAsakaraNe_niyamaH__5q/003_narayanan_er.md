+++
title = "003 narayanan er"

+++
[[narayanan er	2012-04-27, 10:50:41 [Source](https://groups.google.com/g/bvparishat/c/5q6EKj_8k2Q)]]



अर्थः कुतो न भिद्येत, भगवन्, ननु ज्येष्ठस्य पुत्रस्य विवाहः इत्यत्र मैत्रस्य चैत्रो ज्येष्ठः, तस्य ज्येष्ठस्य पुत्रः चैत्रेयः तस्य चैत्रेयस्य विवाहः इति एक अर्थः कुतो न स्यात्। अपि च ज्येष्ठस्य पुत्रस्य विवाहः इत्यत्र मैत्रस्य त्रिषु पुत्रेषु ज्येष्ठो देवव्रतः, तस्य देवव्रतस्य विवाहः इत्यर्थो बुध्येत। ननु ज्येष्ठपुत्रविवाहः इत्यत्र ज्येष्ठश्च पुत्रश्च ज्येष्ठपुत्रौ इति द्वन्द्वेन तयोर्ज्येष्ठपुत्रयोर्विवाहः (ज्येष्ठस्य विवाहः, पुत्रस्य च विवाहः इति विवाहत्वे जातावेकवचनम् कल्प्येत) इति कुतो न बोधः। अपि च ज्येष्ठपुत्रस्य विवाहः इत्यत्र पुत्रेषु ज्येष्ठस्तस्य विवाहः इति वा मैत्रस्य चैत्रो ज्येष्ठः, तस्य ज्येष्ठस्य पुत्रः चैत्रेयः तस्य चैत्रेयस्य विवाहः इत्यर्थोऽपि बुध्येत। विग्रहवाक्यार्थभिधाने यः शक्तः स समर्थो विधितव्यः। समर्थनां पदानां सम्बद्धार्थानां संसृष्टार्थानां विधिर्वेदितव्यः। कष्टं श्रितः कष्टश्रितः। समर्थग्रहणं किम्? पश्य देवदत्त कष्टं, श्रितो विष्णुमित्रो गुरुकुलम्। उक्तं च भर्तृहरिणा-

सम्बन्धिशब्दः सापेक्षो नित्यं सर्वः समस्यते। वाक्यवत् सा व्यपेक्षा हि वृत्तावपि न हीयते।' इति।

समुदायेन सम्बन्धो येषां गुरुकुलादिना। संस्पृश्यावयवांस्ते तु युज्यन्ते तद्वता सह।। इति च।  

  

सामर्थ्यं च द्विविधं–व्यपेक्षालक्षणमेकार्थीभावलक्षणं चेति। तत्र स्वार्थपर्यवसायिना पदानामाकाङ्क्षादिवशाद्यः परस्परसम्बन्धः सा व्यपेक्षा। सैव वाक्ये राज्ञः पुरुष इत्यादौ। तत्र व्यपेक्षायां सत्यां यो यः सन्निहितो योग्यश्च तेन तेन सम्बन्धोऽभ्युपेयते। यथा राज्ञः पुरुषो देवदत्तस्य। राज्ञो देवदत्तस्य च पुरुष इति। एकर्थीभावस्तु राजपुरुष इत्यादिवृत्तावेव। स च प्रक्रियादशायां पृथगर्थत्वेन प्रथमगृहीतस्य विशिष्टैकार्थत्वरूपः। अत एव राजपुरुष इत्यत्र राज्ञि ऋद्धस्येति विशेषणं नान्वेति, पदार्थैकदेशत्वात्।  

  

न चैवं देवदत्तस्य गुरुकुलमित्यादावनन्वयापत्तिः, तत्रापि देवदत्तोत्तरषष्ठ्याद्यर्थस्य गुरुणाऽन्वयादिति वाच्यम्। देवदत्तस्य प्रधानीभूतकुलैनैवान्वयात्। एवं एकदेशान्वयोऽपि निरस्तः।  

  

बहुकालाद् आरभ्य इत्यत्र बहुकालरूपस्य प्रातिपदिकस्य विग्रहताऽपि विकल्पिता। बहोः कालात् आरभ्य इत्यत्र कालशब्दस्य पञ्चम्यैकवचनान्तस्य प्रधानतया विशेष्यत्वादप्रधानस्य बहुशब्दस्य पञ्चम्यैकवचनान्तत्वेन निर्देशाच्च नार्थभ्रमः। उक्तं च बालप्रबोधने-

विशेष्यं तु प्रधानं स्यादप्रधानं विशेषणम्। इति।

विस्तरस्तु वैयाकरणाः प्रमाणम्। इतोऽधिकं प्रायो मया न ज्ञायते।

नारायणः।  



  

>  style="font-family:times new roman,new york,times,serif;font-size:14pt"> >
>  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** V Subrahmanian \<[v.subra...@gmail.com]()\>  
> **To:** [bvpar...@googlegroups.com]()  
> **Sent:** Friday, 27 April 2012 7:11 AM  
> **Subject:** {भारतीयविद्वत्परिषत्} समासकरणे नियमः  
> > 
> >   
> > 
> > 
> > 
> > 

>  style="font-family:times new roman,new york,times,serif;font-size:14pt"> >
>  style="font-family:times new roman,new york,times,serif;font-size:12pt"> >
> 
> > पण्डितपरिषदि प्रणामान् समर्प्य इदं पृच्छामि किं समासकरणं नियमेन > पालयितव्यं न वा इति ? ’ज्येष्ठस्य पुत्रस्य विवाहः’ इति वाक्यं > ’ज्येष्ठपुत्रविवाहः’ अथ वा ’ज्येष्ठपुत्रस्य विवाहः’ इति विकल्पेन > भवितुमर्हति । सर्वत्र अर्थस्तु न भिद्यते । यद्यपि द्वितीयवाक्ये > ज्येष्ठपुत्रेण निर्वर्तितविवाहो वा तस्यैव विवाहो वा इति सपष्टं न भवति > । ’बहुकालादारभ्य’ इत्यस्माद्वाक्यात् ’बहोः कालात् आरभ्य’ इति कथनं कथं > भिद्यते ? एवं स्थिते समासकरणं विशिष्टप्रयोजनाय भवति किम् ?
> व्याकरणशास्त्रे तत्र नियमः विचारितः किम् ?  
>   
> सुब्रह्मण्यशर्मा   
> > 
> > 
> > 



