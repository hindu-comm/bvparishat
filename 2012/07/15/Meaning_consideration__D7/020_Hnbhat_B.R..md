+++
title = "020 Hnbhat B.R."

+++
[[Hnbhat B.R.	2012-07-19, 15:34:16 [Source](https://groups.google.com/g/bvparishat/c/D75XBoV9Kts)]]



  
अत्र मम कश्चन संशयः - कुमुदिनी इत्यस्य कमलपुष्पम् इति बुद्ध्वा तस्य प्रबोधकः विकसनकारणं चन्द्रमाः इति मत्वा इदं पृच्च्छामि - किं कमलविकसनहेतुत्वेन काव्यादिषु नैयत्येन चन्द्र एव मतः उत सूर्योऽपि, यतः ’अगजाननपद्मार्कं गजाननमहर्निशम्..’ इति प्रसिद्धोक्तिः पद्मविकासहेतुत्वेन दिवाकरं गृह्णाति ।  

  

कुमुदबान्धवः · कुमुदम् · कुमुदवती · कुमुदा · कुमुदावासः · कुमुदिका · कुमुदिनी ·*कुमुदिनीपतिः*

  

एषु सर्वेषु - कुमुदशब्दस्यसितोत्पलमित्यर्थः।

  

स्यादुत्पलं किसलयम्थ नीलाम्बुजन्म च।

इन्दीवरं च नीलेऽस्मिन्*सिते कुमुदकैरवे*॥ इति अमरकोशात्।

  

कुमुदपदं सितकुवलयस्य वाचकम्, न पद्मसामान्यस्य, तद्वेशेषस्य सिताम्भोजस्य पुण्डरीकमिति नामभेदः।

  

एवं कुमुदवल्लभः, कुमुदबन्धुरिति चन्द्रस्यैव व्यवहारः, न सूर्यस्य, कुमुदानां तद्वतीनां कुमुदिनीनां च चन्द्रोदये विकासः इति कृत्वा। पद्मानां पुनः सूर्योदये विकासात् पद्मबन्धुः, पद्मबान्धवः इति काव्यव्यवहारः। अत्र पर्यायाः - अत्र पृष्ठे सोद्धरणं द्रष्टुं शक्यन्ते।

  

  

  

<http://shiva.iiit.ac.in/SabdaSaarasvataSarvasvam/index.php/%E0%A4%95%E0%A5%81%E0%A4%AE%E0%A5%81%E0%A4%A6%E0%A4%AE%E0%A5%8D>  
  

अतश्च इन्दुः कुमुदबान्धवः इति व्यवहारः।



