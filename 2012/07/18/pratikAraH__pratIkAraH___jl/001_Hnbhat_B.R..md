+++
title = "001 Hnbhat B.R."

+++
[[Hnbhat B.R.	2012-07-18, 19:07:16 [Source](https://groups.google.com/g/bvparishat/c/jlR_U6OSqeU)]]



  
  

2012/7/18 Dr.R.P.Sharma \<[rpandura...@gmail.com]()\>

  

> प्रतिकारः / प्रतीकारः ?  
> नमोनमः विद्वल्लोकाय ।  
>   
> प्रतिकारः / प्रतीकारः इत्यनयोः कः शुद्धतरः शब्दः? उत द्वावपि वा? यदि > द्वावपि, तदा  
> लोके ‘प्रतीकार’ शब्दस्य बहुलप्रचारो वर्तते, किमर्थं प्रतिकारशब्दस्य > तावत् प्रचारो नास्ति ?  
> प्रति इति उपसर्गः मन्यते । प्रती इति दीर्घः कुत आगतः ?  
> प्रतीकार इत्यस्य साधुत्वे, कथं वा सः साध्यते । शस्त्रप्रमाणैः साधयितुं > शक्यते किम् ?  
>   
> सप्रमाणैः मा निश्शङ्कं कर्तुं प्रार्थये ॥  
>   
>   

  

  

साधितमेव रूपद्वयं पाणिनिनैव -

उपसर्गस्य घञ्यमनुष्ये बहुलम् ॥६।३।१२२॥

  

इति सूत्रे अष्टाध्याय्याम्। दीर्घः विशेषेण विहितः। येषामुभयं बहुलं दृश्यते - इति

  

प्रतिवेशः, प्रतीवेशः। प्रतिरोधः, प्रतीरोधः। इत्यादौ उभयोरपि दर्शनम्, क्वचित् दीर्घस्यैव यथा नीकाशः, प्रतीकाशः, इत्यादौ दीर्घ एव।

  

सादकारयोः कृत्रिमे दीर्घो भवति। प्रासादः। प्राकारः। अन्यत्र - प्रसादः, प्रकारः इत्यर्थभेदः।

  

प्रतीकार-प्रतिकार-शब्दयोरुभयोरपि साधुत्वमर्थभेदं विनैव साधितम्।

  

इतोऽप्युदाहरणानि तत्रैव सूत्रे द्रष्टुं शक्यन्ते इति न पृथक् साधनापेक्षा, स्वयं दर्शनेन शङ्कापरिहारश्च भवति शाश्वतिकः।

  



--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

