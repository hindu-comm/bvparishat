+++
title = "002 Iragavarapu Narasimhacharya"

+++
[[Iragavarapu Narasimhacharya	2012-07-29, 20:55:25 [Source](https://groups.google.com/g/bvparishat/c/tU1_ri1LUh0)]]



महोदयाः,

सादरम्प्रणम्य।ईशावास्योपनिषदि द्वादशश्लोके "येऽसंभूतिमुपासते"इत्यत्र अकारप्रश्लेषेण "असंभूति"रिति

लिखितम्।अत्र अविद्यामिति मूलश्लोके न दृश्यते। संभूतिर्नाम ब्रह्मप्राप्तिरूपफलम्।(The fruit of attaining Brahman).असंभूतिर्नाम प्रकृतिबन्धरूपशरीरनिवृत्तिः/विनाशः।संभूत्यसंभूत्यर्थविज्ञानं ब्रह्मविद्यासाधनमिति तात्प्रर्यम्।आङ्ग्लभाषायां असंभूतिर्नाम "Destruction of the body acting as hindrance.

शङ्करभाष्ये संभूत्यसंभूतिशब्दयोः एवमर्थः कथितोऽस्ति। "संभूतिर्नाम सृष्टिकर्ता हिरण्यगर्भः।असंभूति र्नाम लयस्थानमचेतनमव्याकृतम्।हिरण्यगर्भोपासनेन मृत्युतरणं नाम अणिमाद्यष्टैश्वर्यसिद्धिः।अव्याकृतोपासनेन(अचेतनरूपप्रकृत्युपासनेन) अमृतत्वप्राप्तिर्नाम तस्मिन् अचेतने लयप्राप्तिः।"इति।(पश्यन्तु----ईशावास्योपनिषत्--प्रतिपदार्थ,तात्पर्य,व्याख्या,विशेषार्थसहिता--महामहोपाध्यायैःविरचिता--सत्सम्प्रदायपरिरक्षणसभया वरङ्गल् नगरे मुद्रिता च)कर्मकाण्डे इव इन्द्र,

हिरण्यगर्भादि तत्तद्देवतोपासनं वा, अणिमाद्यैहिकफलप्राप्तिर्वा कर्मनिष्ठाय बोधनं ब्रह्मविद्यासम्बन्धित

उपनिषत्प्रकरणसम्बन्धि न भवतीति,मृत्यु,तरण,अमृत शब्दानां प्रकृतिसम्बन्धपरित्याग इति,मोक्ष इति स्थितान् सहजान् अर्थान् परित्यज्य अणिमादिप्राप्ति,लय रूपगौणार्थकथनमनुचितमिति च व्यख्यातं तत्र पुस्तके।

अभिवाद्य,

ऐवियन्।  
  

On Sun, Jul 29, 2012 at 4:25 PM, Advayananda \<[advay...@gmail.com]()\> wrote:  





