+++
title = "001 Veeranarayana Pandurangi"

+++
[[Veeranarayana Pandurangi	2012-07-23, 20:32:06 [Source](https://groups.google.com/g/bvparishat/c/H_kt3WXmMQU)]]



**it is from nyayarasayanam**

**एकदेशान्वयस्वीकारेण शाब्दबोधोपपादनम्**

ननु गभीरायां नद्यां घोष इत्यादौ नदीपदस्य नदीतीरे लक्षणास्वीकारे गभीरपदार्थस्यैकदेशान्वयापत्त्या पदलक्षणाया असंभवेन वाक्यलक्षणा-ऽऽवश्यकीति चेन्न। गभीरायां नद्यां घोष इत्यत्र नदीपदस्य नदीतीरे लक्षणा, गभीरपदार्थस्य नद्या सहाऽभेदेनान्वयः, चैत्रस्य गुरुकुलम् इत्यादौ क्वचित् गुरुपदार्थैकदेशे गुरुत्वे चैत्रनिरूपितत्वान्वयस्यापि स्वीकृतत्वात्‌। नच गुरावेव चैत्रसंबन्धोऽन्वीयतामिति वाच्यम्‌। तथा सति चैत्रपुत्रादावपि तथा प्रयोगप्रसङ्गत्। चैत्रपुत्रस्यापि कंचित्प्रति गुरुत्वाच्चैत्रसंबन्धित्वाच्च। ननु गुर्वादिपदस्य ससंबन्धिकत्वेन तदर्थैकदेशे पदार्थान्तरान्वयसंभवेऽपि नदीपदस्यातथात्वात्कथं तदेकदेशे गभीरपदार्थस्यान्वय इति चेन्न। पदभेदेन व्युत्पत्तिभेदात्। प्रकृतेपि तथा एकदेशान्वयाभावव्युत्पत्त्यकल्पनात्।

  

**स्वत्वादिसंसर्गेण राज्ञः पुरुषादावन्वय इति जगदीशादिमतम्**

**जगदीशादयस्तु** राजपुरुष इत्यादितत्पुरुषे न लक्षणा, व्युत्पत्ति-वैचित्र्येण = पुरुषविशेष्यकस्वत्वसंसर्गकरजप्रकारकशाब्दबोधं प्रति राज-पदाव्यवहितोत्तरपुरुषपदत्वरूपानुपूर्वीज्ञानस्य कारणत्वाङ्गीकारेण स्वत्वादि-संसर्गेणैव राज्ञः पुरुषादावन्वयबोधस्वीकारात्‌। अन्यथा “दशैते राजमातङ्गा-स्तस्यैवामी तुरङ्गमा” इत्यादौ तच्छब्देन राज्ञः परामर्शो न स्यात्‌, तस्यैकदेशत्वादित्याहुः।

नच समासादौ शक्तिस्वीकार आवश्यकः। अन्यथा ऋद्धस्य राज-मातङ्गा इत्यादिप्रयोगापत्तेः। तत्र हि राजमातङ्गपदार्थतावच्छेदके राजन्यभेदेन ऋद्धपदार्थस्यान्वयो न संभवति। “पदार्थः पदार्थेनान्वेति, न तु पदार्थताव-च्छेदकेन” इति नियमात्। राजपदस्यैव राजार्थत्वे तु तत्र ऋद्धपदार्थस्या-भेदेनान्वये न किंचिद्बाधकमिति तादृशप्रयोगो दुर्वार इति वाच्यम्। राजपदस्य राजसंबन्धिलक्षकतया राज्ञः पदार्थतावच्छेदकत्वसंभवाच्छक्यतावच्छेदकस्यैव लक्ष्यतावच्छेदकस्यापि पदार्थतावच्छेदकत्वात्‌। छत्रीत्यादौ छत्रादौ पदार्था-न्तरस्यान्वयबोधाभावस्तु “वृत्तस्य न विशेषणयोगः, विशेषणयुक्तस्य न वृत्तिः” इति समासकृत्तद्धितादिरूपवृत्त्येकदेशार्थस्य पदार्थान्तरेणानन्वय-नियमरूपव्युत्पत्त्यन्तरादेव।

वस्तुतो वृत्त्येकदेशार्थेऽपि चैत्रस्य दासभार्या शरैः शातितपत्र इत्यादौ दासत्व-शातनादौ चैत्रनिरूपितत्व-शरकरणकत्वादिरूपपदार्थान्तरस्य भेद-संबन्धेन अन्वयबोधदर्शनादभेदसंबन्धेन तत्र पदार्थान्तरान्वयोऽव्युत्पन्न इत्यवश्यमङ्गीकरणीयम्‌। तथाचाभेदेनान्वयप्रयोजकसमानविभक्तिकपदोप-स्थाप्यत्वाभावादभेदेनान्वयबोधवारणसंभवे **वृत्तस्येत्यादिव्युत्पत्त्यनङ्गीकारेऽपि न क्षतिः**।

नचैवं चैत्रस्य पितेत्यादौ पितृपदार्थतावच्छेदकघटकजनकत्वे चैत्र-निरूपितत्वस्य षष्ठ्यन्तार्थस्यान्वयदर्शनात्पदार्थतावच्छेदकेऽपि अभेदेनैव पदार्थान्तरस्यान्वयोऽव्युत्पन्न इत्यवश्यमङ्गीकरणीयम्‌। तथाविधान्वयबोधस्य च समानविभक्तिकपदोपस्थाप्यत्वादेरभावादेव वारणसंभवे “पदार्थः पदार्थे-नान्वेति” इत्यदिव्युत्पत्तिकल्पनमपि नावश्यकमिति वाच्यम्। तथासति गवि पशुर्गौरित्यादितो गोवृत्तिलोमलाङ्गूलवान्‌ गौरित्यादिबोधापत्तिः। चैत्रस्य पितेत्यादौ तु ससंबन्धिकपदशक्यतावच्छेदकेऽपि पदार्थान्तरान्वयस्य व्युत्पन्नतया नान्वयबोधानुपपत्तिः। ससंबन्धिकं च पदं नियतसंबन्ध्या-काङ्क्षोत्थापकम्।

  

  

2012/7/23 narayanan er \<[drerna...@yahoo.com]()\>  

> 
> > 
> > 
> > विद्वद्भ्यो नमः। >
> 
> > 
> > तत्सापेक्षत्वञ्च तदर्थान्वितस्वार्थपरत्वमिति व्युत्पत्तिवादादिषु > ग्रन्थेषु चर्च्यते। तत्रैकदेशान्वयविषये तत्परिहारेऽपि शङ्का जायते। यथा > ऋद्धस्य राजमातङ्गाः, शरैः शातितपत्रः, चैत्रस्य दासभार्या > इत्याद्युदाहरणेषु कथं तदर्थान्वितसार्थपरत्वम्? एकदेशान्वितार्थबोधानां > तत्र तत्र कः परिहारः? सदयं विशदयत।  
> > 
> > नारायणः। >
> 
> > 

> --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> to subscribe go to the link below and put a request  
> <https://groups.google.com/group/bvparishat/subscribe>  
> To unsubscribe from this group, send email to  
> [bvparishat+...@googlegroups.com]()  

  
  

  

--  

Veeranarayana N.K. Pandurangi  
Head, Dept of Darshanas,  
Yoganandacharya Bhavan,  
Jagadguru Ramanandacharya Rajasthan Samskrita University, Madau, post Bhankrota, Jaipur, 302026.  
  
अथ चेत्त्वमिमं धर्म्यं संग्रामं न करिष्यसि।

ततः स्वधर्मं कीर्तिं च हित्वा पापमवाप्स्यसि।।

तस्मादुत्तिष्ठ कौन्तेय युद्धाय कृतनिश्चयः।

निराशीर्निर्ममो भूत्वा युध्यस्व विगतज्वरः।। (भ.गी.)

  

