+++
title = "001 Hnbhat B.R."

+++
[[Hnbhat B.R.	2012-07-11, 08:14:23 [Source](https://groups.google.com/g/bvparishat/c/gAyh7aUbmI0)]]



  
विदुषः !  

> 
> >   
> > 
> > 
> > अरिष्ट - अनिष्ट
> > 
> > 
> >            पदयोः अर्थवैषिष्ट्यं कृपया प्रकाशयन्तु\|\| >
> 
> > 
> >   
> > 
> > 
> > 

  

इष् इच्छायाम् इति धातोः कर्मणि, भावे वा क्तप्रत्यये, इष्टम्, इष्टः इति वा रूपम्, न इष्टम् इति नञ्समासे अनिष्टम्, अनिष्ट, अनिष्टा इति विधेयलिङ्गं पदम्। अनिष्टा नागबला इति स्त्रीलिङ्गे ओषधिविशेषस्य संज्ञा राजनिघण्टौ।

  

रिष् हिंसायाम्, कर्मणि क्तः, ततो नञ्समासे, "अरिष्टं सूतिकागृहम्" सूतिकागृहस्य संज्ञा, नपुंसकलिङ्गे। Labor ward it can be used for also, as there is no separate सूतिकागृह in our modern plan.

  

अरिष्टशय्यां परितो विसारिणा सुजन्मनस्तस्य निजेन तेजसा ।

  

निशीथदीपाः सहसा हतत्विषो बभूवुरालेख्यसमर्पिता इव । । ३.१५ । ।

  

इति रघुवंशे।

  

नानार्थकं पदं विभिन्नेष्वर्थेषु प्रयुज्यमानम्। तत्र प्रसिद्ध एकः अर्थः, अशुभमिति। अशुभम्, तक्रम्, मरणचिह्नम् इत्यादयोऽर्थाः।

  

अत्रैव रिष्टमित्यपि प्रयुज्यते। रिष् हिंसायामिति धातोः क्तान्तस्य प्रयोगः। न विद्यते रिष्टं यस्मात् परमिति अरिष्टमिति बहुव्रीहिसमासेऽप्ययमेवार्थः। मरणसूचकमशुभमिति यावत्।

  

रोगिणो मरणं यस्माद् अवश्यंभावि लक्ष्यते।

तल्लक्षणमरिष्टं स्यात् रिष्टमप्यभिधीयते॥

  

इति कोशात्। तत्पुरुषे समासे तु न रिष्टम् - हिंसा इति, अविद्यमानं रिष्टं यत्रेति बहुव्रीहौ वा, शुभमित्यर्थः।

  

एवमरिष्टशब्दस्य परस्परविरुद्धार्थबोधकत्वं न विरुद्धम्, तथा प्रयोगात्।

  

अरिष्टं भूयात् इत्याशंसने, अरिष्टतातिः = क्षेमङ्करः, शुभङ्कर इति पर्यायशब्दविशेषाः, अस्मादेव शब्दात् शुभवाचकाद् अरिष्टशब्दात्।

  

अन्येऽप्यर्थविशेषाणामवगमनार्थमत्र पत्रमेकं योजितं शब्दकल्पद्रुमात् साधितम्। तत्रैव दृश्यतां तद्वैचित्र्याणि।

  

अरिष्टो लशुने निम्बे फेनिले काकशङ्कयोः।

अरिष्टमशुभे तक्रे सूतिकागार आसवे॥

शुभे मरणचिह्ने ... .... ... ..............॥मेदिनीकोशे टान्तवर्गे ३२, ३३॥

  

इति शुभाशुभयोर्वाचकत्वं अरिष्टशब्दस्य नपुंसके प्रयोगे। पुंलिङ्गे तु लशुनादिषु यथा अत्रैवोपरि निर्दिष्टम्। विशेषास्तु तत्रैव लग्ने पत्रे द्रष्टुं शक्यन्ते प्रयोगाः।

  

  

  



> 
> > --
> > 

*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

