+++
title = "001 narayanan er"

+++
[[narayanan er	2012-07-12, 11:47:09 [Source](https://groups.google.com/g/bvparishat/c/6FCpYxuCdjI)]]



विद्वद्भ्यो नमः।

स्वामिपादैः सह पण्डितवरेण्यस्य भाषाविनिमयप्रस्तावेनैवं प्रतिभाति-एकत्र सन्न्यासिनां संसारबन्धेन सह जीवने किमपि नास्ति कर्तव्यम्, वेदवेदान्तवाक्येभ्यः स्वकीयं कर्तव्यमवबुद्धं तच्च वैदिकमाचरणमाजीवं प्रयत्नः। न तत्र लौकिके कस्मिन्नपि प्रेयसि वाञ्छा, तस्य तस्य जलबुद्बुदवत् क्षणिकत्वादप्रयोजनत्वाच्च। इतरत्र पण्डितवरेण्ये त्वधीतवेदशास्त्रेऽपि पुत्रादिजातवात्सल्ये वेदशास्त्राद्यध्यनापेक्षया वस्तुस्थानादिलाभलुब्धसंसारेऽपिश्रद्धदातुं तन्ममनसश्चाञ्चल्यं प्रकटमेव। न स वेदशास्त्राणि निन्दति, पुत्रस्य सन्ध्यावन्दनादिषु श्रद्धैव तज्ज्ञापिका। लालित्यापेक्षया वेदशास्त्रज्ञानात् परमाङ्गलज्ञानजायमानोज्ज्वलवेषवस्तुस्थानपदवीलोभलोलुपतां परिकल्प्य गड्डलिकाप्रवाहन्यायेन मुहूर्तं विस्मृतस्वधर्मकर्तव्या बहवो हि पितरो मोहाकुला वीतगत्यन्तरं परिभ्रमन्ते। स्वधर्मे निधनं श्रेय इति तत्त्वे ज्ञातेऽपि वात्सल्यादिलोकबन्धनान्मुहूर्तं ते विस्मरन्त इति स्वामिपादा अजानन्। ब्राह्मणेन निष्कारणः षडङ्गो वेदोऽध्येतव्यो ज्ञेयश्चेति परम्पराऽनुवर्त्यते। पितृपिताप्रपितामहेभ्योऽनुवृत्तां परम्परां स्वसन्ततिषु सङ्क्रामयितुमेव सङ्कोचः, तत्तत्क्षणिकवस्तुस्थानादिलाभवञ्चनभयादिति निश्चिनुमः, संसारबन्धस्य मोहैकस्वरूपत्वात्। एततदेव तत्त्वमुपनिषद्भ्यो श्रूयते यथा-ये ये कामा दुर्लभा मर्त्यलोके सर्वान् कामान् छन्दतः प्रार्थयस्वेति यमो नचिकेतसं प्रलोभयतीति। आचरणेनैव वेदशास्त्रज्ञानपरम्परा तत्संस्कृतं धर्मं परिरक्षति, धर्मो रक्षति रक्षितः, वेदस्यैवाखिलस्य धर्ममूलत्वादिति स्मरणाच्च।

नारायणः।  

  

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** श्रीमल्ललितालालितः \<[lalitaa...@lalitaalaalitah.com]()\>  
> **To:** bhAratIya-vidvat-pariShat \<[bvpar...@googlegroups.com]()\>; > Samskrita Google Group \<[sams...@googlegroups.com]()\>  
> **Sent:** Wednesday, 11 July 2012 9:23 PM  
> **Subject:** {भारतीयविद्वत्परिषत्} Attitude of hindu-s  
> > 
> >   
> > 
> > 
> > 
> > 



> 
> >  style="font-family:times new roman,new york,times,serif;font-size:12pt"> >
> 
> > --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> to subscribe go to the link below and put a request  
> <https://groups.google.com/group/bvparishat/subscribe>  
> To unsubscribe from this group, send email to  
> [bvparishat+...@googlegroups.com]()  
> > 
> >   
>   
> > 
> > 

