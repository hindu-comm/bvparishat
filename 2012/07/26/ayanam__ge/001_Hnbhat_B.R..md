+++
title = "001 Hnbhat B.R."

+++
[[Hnbhat B.R.	2012-07-27, 07:00:43 [Source](https://groups.google.com/g/bvparishat/c/ge0r5iZGzZw)]]



  
  

2012/7/26 V Subrahmanian \<[v.subra...@gmail.com]()\>

  

> विदुषां मध्ये इदं जिज्ञास्यते यत् ’अयनम्’ शब्दस्य अर्थः । उत्तरायणम्, > दक्षिणायनम्, रामायणम्, पारायणम्, कौण्डपायिनामयनम् (श्रौतकर्मविशेषः) > इत्यादिस्थलेषु शब्दोऽयं उत्तरपदतया उपयुज्यते । अस्मिन् विषये > वक्तव्यविशेषाः सन्ति चेत् कृपया उच्यताम्, सर्वेषां अवगत्यर्थम् ।  
>   
> सुब्रह्मण्यशर्मा  

![Inline image 1](https://groups.google.com/group/bvparishat/attach/83239dd135080535/image.png?part=0.1)  

  

  

अय गतौ इति धातोः, भावे प्रत्ययः, भावः क्रिया -धातुवाच्या सिद्धावस्थापन्ना, सत्त्वप्रधानान् नामत्वम्।

  

गतिर्गमनम्। यथायोग्यं समासे समर्थेन तत्तदर्थं बोधयति अयं शब्दः, गमनवाचकः। "सर्वे गत्यर्थाः ज्ञानार्थाः" इत्यपि प्रसङ्गादर्थविशेषबोधने कल्पयति। तात्तत्प्रसङ्गानुसारेण शास्त्रपरिभाषानुसारेण अर्थभेदा क्लृप्ता भवन्ति। यथा उपरिदर्शिते ज्योतिःशास्त्रावसरे। एवमेव, रामायणम्, नारायणः इत्यादयोऽपि व्युत्पाद्या एव।   


करणे, आधारे च, गमनसाधनम्, यथा ज्योतिषामयनं चैव इति तज्ञ्जानसाधने शास्त्रे वेदाङ्गे निरूढम्।

"अयनेषु सर्वेषु यथाभागमवस्थिताः" निर्गमनागमनद्वारे च इति। स्वत एव नानार्थकः शब्दः, यथावसरं गृहे, आश्रमे, स्थाने, च, यथा - "*आपो नारा इति प्रोक्ताः*आतो वै नरसूनवः । ते यदस्यायनं पूर्वं तेन नारायणः स्मृतः" इति नारायणशब्दव्युत्पात्तौ।

  

समासे तु, प्रकरणानुसारेण तत्तदर्था उन्नेयाः, सर्वेषां पारिभाषिकानामितरेषां वा समस्तप्रयोगाणामत्र निवेशने विवरणे च विस्तरभयाद् विरम्यते। कोशेषु द्रष्टव्यास्ते शब्दाः पारिभाषिकाः।

  

यदि अवकाशः, अन्ये तत्र तत्र निष्णातास्तान् शब्दानुन्नयेयुः यथाप्रमाणं विदुषः।

  

इति सादरम्

  

  

  

--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

