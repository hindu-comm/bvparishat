+++
title = "003 Hnbhat B.R."

+++
[[Hnbhat B.R.	2012-08-07, 16:57:23 [Source](https://groups.google.com/g/bvparishat/c/B30HO9ezcxM)]]



In my limited example, there is no place for such complicated guesses as far as to appy the rule :दूरान्तिकार्थेभ्यः etc. where it is clear their association with श्रुतप्रयोग. "उच्चरित एवार्थान् प्रत्याययति, नानुच्चरितः" ग्रामस्य दूरात्, दूरे etc. which is related with the explicit use of दूर. In the present case, it is the case.

  

माषेषु भक्षणाय प्रवृत्त्युन्मुखमुदरव्यथाभयात्तद्भक्षणान्निवर्तयितुम् अन्यत्र बध्नातीत्यर्थः। अत्र माषाणां कर्मत्वनिवृत्त्यर्थं कर्तृग्रहणमिति भावः।

  

is the explanation of the counter example of the sUtra कर्तुरीप्सिततमं कर्म and not an independent sentence. The simple meaning would be,

  

माषेषु = माषेषु विषयेषु - प्रवृत्तम्, इत्यध्याहारः। तस्यैव विवरणम्, माषाणां भक्षणाय प्रवृत्तम्, अश्वम् इति अन्वयः। विषयसप्तमीति गृहाण।

  

अन्यत्र इति न तत्सापेक्षम्। तत्रैव सप्तम्या अन्वय़ात्, पुनरुपादानस्यानपेक्षत्वात्। ततो दूरात् बध्नाति इति पृथगेवान्वयः, यदि दूरशब्दोऽपि भवता योजनीयः। माषविषयादन्यत्र एव बन्धनस्य प्रयोजनात्, अन्यथा समीपे बन्धनस्यापि माषभक्षणानुकूल्यं चेत् अप्रयोजनं बन्धनकर्म इति अर्थात् दूरे बन्धनम्। "माषेभ्यो दूरे दूराद् वा अश्वं बध्नाति" इति फलिताथकथनमात्रम्। न प्रत्युदाहरणवाक्यस्य संगमनं सिद्ध्यति। तथा च, माषेभ्यः इति पृथगुपादानमपेक्ष्यते एव। न तु, माषेषु इति सप्त्यम्या लब्धोऽर्थः।

  

तत्र माषाणामपि अश्वैः कर्मभूरैरीप्सिततमत्वात् तत्र कर्मत्वप्राप्तिः, सा कर्तुरिति विशेषणेन वार्यते, ईप्सितस्य कर्त्रपेक्षत्वात्, कर्तुरित्यस्याभावे, कस्य ईप्सिततममिति साकाङ्क्षमेव वाक्यम्।

  

तथा च, माषेषु प्रवृत्तम् = तद् भक्षणाय प्रव्रुत्युमुखम् \[अश्वम्,\] तदुदरबाधावारणाय, अन्यत्र \[=माषेभ्यो भिन्नदेशे\] बध्नाति - इति मनोरमाकारस्याभिप्रायः। न माषेभ्यो दूरे वा समीपे वा बध्नाति इत्यत्र तात्पर्यमिति चिन्तयामि।

अन्यत्र बध्नातीति वारणार्थं गृहीत्वा, "वारणार्थानामीप्सितः" इति तात्पर्यम्, तदा, माषेभ्योऽश्वं वारयति इति श्रुतप्रयोगबलात्, वारणार्थत्वं यत्र साक्षाद् धातुना वाच्यः, वारयति, निवारयति, निर्बध्नाति, इत्यादयः, तत्रैव प्रवृत्तिरिति, नात्र तत्संचारस्यावकाशः। अन्यत्र बध्नातीति फलितार्थकथनात्, आर्थिकं माषाणामपादानत्वम्। अत्रापि तत्संचारे, निवारणस्य तत्रैवान्वयो वर्तते, तद्भक्षणात् निवर्तयितुमिति। तत्र ईप्सितत्वात् पञ्चमी, ईप्सिततमत्वात् अश्वानां कर्मत्वमिति अन्यत्।

अत्र तु साक्षात् बन्धनक्रियायाः कर्तुः फलाश्रयत्वेनेप्सिततमत्वेन अश्वानां कर्मत्वम्। अश्वानामीप्सिततमत्वेऽपि माषभक्षणप्रवृत्तेः, नतत्र माषेषुकर्मत्वमिति प्रत्युदाहरणसंगतिः। उभयोः सूत्रयोः भिन्नविषयत्वात्।

  

कर्तृव्यापारजन्यफलाश्रयः कर्म इति परिष्कृतं लक्षणम्।

  

This what I can get from the quoted sentence in Balamanorama and I could not follow your arguments at all as there is no case for applying the above said rules.

  

Prof. Korada and Dr. Bhattacharya are there to analyse further the sentence. I leave to them and other scholars for further elucidation.

  

Sorry for using mixed message with Sanskrit and English. Hope precision and clarity is maintained.

  

  

--

*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

