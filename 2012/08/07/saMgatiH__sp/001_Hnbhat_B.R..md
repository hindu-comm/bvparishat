+++
title = "001 Hnbhat B.R."

+++
[[Hnbhat B.R.	2012-08-07, 19:59:16 [Source](https://groups.google.com/g/bvparishat/c/sp7XSMBJgaU)]]



"सप्रसङ्ग उपोद्घातो हेतुतावसरस्तथा।

निर्वाहकैककार्यत्वे षोढा सङ्गतिरिष्यते॥"

इत्यनुमितौ जागदीशी टीका  
  
शास्त्रसंगतिः = षोढा इति शास्त्रविदुषां नाविदितचरम्।

  

संगतिः = संगमनम्, समन्वयः, लक्षणसमन्वयः इति सामान्येनार्थसंगतिः संगतिशब्दस्य संगमनार्थत्वात्। लक्ष्ये लक्षणसमन्वयः इति शास्त्रप्रसिद्धिः।

  

वेदान्ते समन्वयाधिकरणं प्रसिद्धमेव, तत्तु समन्वयात् इति।

  

न्यायमते पूर्वोत्तरविषय-संगतिरेव आनन्तर्याभिधानप्रयोजकजिज्ञासाजनकज्ञानविषयो ह्यर्थः - षोढा विभज्यते सप्रसङ्ग इत्यादिना।

  

![Inline image 1](https://groups.google.com/group/bvparishat/attach/a4deac53652710a2/image.png?part=0.2)  

  

  

The above entry from Nyayakosha. The following is from Mimamsa Kosha:

  

![Inline image 1](https://groups.google.com/group/bvparishat/attach/a4deac53652710a2/image.png?part=0.1)  

  

असांगत्यनिवारकोद्देशेन संगतिज्ञानमपेक्षितमिति संगतिप्रकारा विविच्यन्ते शास्त्रेषु तत्तच्छास्त्रसिद्धप्रमेयानुगुण्येन इति न सामान्यं लक्षणं सर्वेषां संगतीनाम्। पूर्वोत्तरवाक्ययोः, प्रकरणयोः, ग्रन्थयोर्वा संगतार्थप्रतिपादनप्रकारा एव संगतयः इति शास्त्रमर्यादया निरूप्यन्ते।

  

इति संक्षेपः। असंगतम्, अबद्धम्, असंबद्धम्, इति शास्त्रासंगतिरेव स्यादिति संगतिचिन्ताफलम्। अन्यथा असंबद्धार्थप्रलाप एव स्यादिति तत्तद्विषयसंगतिः। सांगत्यमिति लोके व्यवहारः। संबद्धार्थप्रतिपादने यः पूर्वोत्तरविषययोः संबन्धः, स एव संगतिरिति सामान्यव्यवहारे।

  

  

  
  
--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

