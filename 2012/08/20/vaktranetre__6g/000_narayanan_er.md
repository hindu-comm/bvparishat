+++
title = "000 narayanan er"

+++
[[narayanan er	2012-08-20, 14:13:49 [Source](https://groups.google.com/g/bvparishat/c/6g9vcjwJmhs)]]



विद्वद्भ्यो नमः।  
पाणिनीये लिङ्गानुशासने तावत् पुंलिङ्गाधिकारे-  
९०. द्वाराग्रस्फारतक्रवक्रवप्रक्षिप्रक्षुद्रनारतीरदूरकृच्छ्ररन्ध्राश्रश्वभ्रभीरगभीरक्रूरविचित्रकेयूरकेदारो-

दराजस्रशरीरकन्दरमन्दारपञ्जराजरजठराजिरवैरचामरपुष्करगह्वरकुहरकुटीरकुलीरचत्वरकाश्मीर-

नीराम्बरशिशिरतन्त्रयन्त्रक्षत्रक्षेत्रमित्रकलत्रचित्रमूत्रसूत्रवक्त्रनेत्रगोत्राङ्गुलित्रभलत्रशस्त्रशास्त्रवस्त्रपत्रपात्रच्छत्राणि नपुंसके। इति।  
तत्रैव तावन्नपुंसकाधिकारे- १३९. वक्त्रनेत्रारण्यगाण्डीवानि पुंसि च। इति चोक्तम्।  
वक्त्रनेत्रयोः कथमियं पुनरुक्तिर्यद् रोपधत्वादेव पुंलिङ्गत्वे सिद्धे पुनर्नपुंसकत्वे, पुनरप्युभयोः पुंसि चेति निर्देशः।  
सदयं विशदयत। इति नारायणः।

