+++
title = "017 narayanan er"

+++
[[narayanan er	2012-09-06, 11:15:59 [Source](https://groups.google.com/g/bvparishat/c/LdSKkMurBMs)]]



शुभात्मन्,

नमस्करोमि। वर्धितम् मम भाषाशुद्धता-इति प्रयोगेऽपि न कश्चिल् लिङ्गसमन्वयः। वर्धिता मम भाषाशुद्धता-इति वाक्यं प्रयोक्तव्यम्, अथवा वृद्धा मम भाषाशुद्धता-इति। कुत एतत्? शुद्धता इति तलन्तः स्त्रीलिङ्गः। तल् इति प्रत्ययः यस्य अन्ते भवति स तलन्तः। यथा जनता, समता, ग्रामता, बन्धुता-इति। स्त्रीलिङ्गः इति कस्मात्? स्त्र्यधिकारेण लिङ्गानुशासनात्। का वर्धिता इति आकांक्षायां भाषाषुद्धता इति तदुत्तरः। किं वर्धितम् इति आकांक्षायां भाषाषुद्धतत्वम् इति तदुत्तरः। वर्धितम्, भाषाषुद्धतत्वम् इत्युभयं नपुंसकम्। नपुंसकम् इति कस्मात्? त्वष्यञौ तद्धितौ इति नपुंसकाधिकारेण लिङ्गानुशासनात्। निघण्टावादिपरिशीलनेन शब्दानां लिङ्गबोधः, क्वचिन् नियतलिङ्गाः शब्दाः, क्वचिदनियतलिङ्गाः शब्दाः, क्वचिद् द्विलिङ्गकाः शब्दाः सर्वे कोशेभ्यः परिशीलनीयाः। शुभं भूयात्।

नारायणः।  

  

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** विश्वासो वासुकेयः (Vishvas Vasuki) > \<[vishvas...@gmail.com]()\>  
> **To:** narayanan er \<[drerna...@yahoo.com]()\>  
> **Cc:** "[bvpar...@googlegroups.com]()" > \<[bvpar...@googlegroups.com]()\>; "[vasudha...@gmail.com]()" > \<[vasudha...@gmail.com]()\>  
> **Sent:** Wednesday, 5 September 2012 10:09 PM >
> 
> > 
> > 

> 
> >  style="font-family:times new roman,new york,times,serif;font-size:12pt"> >
> 
> >   
> **Subject:** Re: {भारतीयविद्वत्परिषत्} Re: \[व्याकरणजिज्ञासवः\] > न्याय-वैशेषिकशास्त्रयोः‌ परिचयः  
> > 
> > 
> > 



