+++
title = "000 Iragavarapu Narasimhacharya"

+++
[[Iragavarapu Narasimhacharya	2012-09-23, 09:10:05 [Source](https://groups.google.com/g/bvparishat/c/W9KmiEf4O3w)]]



पूर्वतनलेखे तेजसः लक्षणं तत्समन्वयं काले पृथिव्यादौ च अतिव्याप्ती च  
परिशील्य तेजसो लक्षणं-----  
"समवायसम्बन्धावच्छिन्न,उष्णस्पर्शत्वावच्छिन्न आधेयतानिरूपित  
अधिकरणताश्रयं तेज इत्युक्तवन्तः  
नन्वेवमपि,उत्पन्नविनष्टतेजसि अव्याप्तिर्भवति। तद्यथेति पश्यामोऽद्य।  
"उत्पन्नं द्रव्यं क्षणमगुणं निष्क्रियं च तिष्ठतीति न्यायेन  
उत्पन्नविनष्टतेजसि उष्णस्पर्शाभावात् समवायसम्बन्धावच्छिन्न  
उष्णस्पर्शत्वावच्छिन्न आधेयतानिरूपित अधिकरणताश्रयाभावेन अव्याप्तिः।  
अतः  
तद्वारणार्थं जातिघटितलक्षणं कार्यम्। तच्चेत्थम्-----  
"समवायसम्बन्धावच्छिन्न,उष्णस्पर्शत्वावच्छिन्न,आधेयतानिरूपित  
अधिकरणतावद्वृत्तिः या जातिः तादृश  
जातिमत्वं तेजसः लक्षणम्"इति।  
एवञ्च, समवायसम्बन्धावच्छिन्न, उष्णस्पर्शत्वावच्छिन्न  
आधेयतानिरूपित,ाधिकरणतावद्वृत्तिः या जातिः  
तादृशजातिमत्वं तेजसः लक्षणम्भवति।  
एवञ्च, समवायसम्बन्धावच्छिन्न, उष्णस्पर्शत्वावच्छिन्न, आधेयतानिरूपित  
अधिकरणतावान् द्वितीयक्षणा-  
सत्वात् समन्वयो भवति।  
नन्वेवमपि,पुनः पृथिव्यादौ अतिव्याप्तिः।कथमिति चेत्,  
समवायसम्बन्धावच्छिन्न, उष्णस्पर्शत्वावच्छिन्न,  
आधेयतानिरूपित, अधिकरणतावान् द्वितीयक्षणावच्छिन्न तेजो भवति।  
तद्वृत्तिर्या जातिरित्युक्ते द्रव्यत्वरूपा जातिरपि भवति। तद्वत्वस्य  
पृथिव्यादौ सत्वात्।  
अतः,जातौ द्रव्यत्व समानाधिकरण  
भेदप्रतियोगितावच्छेदकत्वरूप,द्रव्यत्वव्याप्यत्वरूप विशेषणं देयम्।  
एवञ्च, द्रव्यत्वसमानाधिकरणभेदप्रतियोगितावच्छेदकत्वाभावात्,  
तेजस्त्वरूपा जातिरेव तादृशी भवतीति  
तादृशजातिमत्वस्य तेजस्येव सत्वात् समन्वयः।  
एवञ्च, समवायसम्बन्धावच्छिन्न, उष्णस्पर्शत्वावच्छिन्न, आधेयतानिरूपित,  
अधिकरणतावद्वृत्तिः, द्रव्यत्वाधिकरणवृत्तिभेदप्रतियोगितावच्छेदकीभूता च  
या जातिः तादृशजातिमत्वं तेजसः लक्षणमिति निष्कर्षः।  
अभिवाद्य,  
ऐएन्नेस्साचार्यः।  

