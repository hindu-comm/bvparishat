+++
title = "000 Iragavarapu Narasimhacharya"

+++
[[Iragavarapu Narasimhacharya	2012-09-28, 17:02:46 [Source](https://groups.google.com/g/bvparishat/c/pEO5srXM1KY)]]



अङ्कोलवृक्षस्य उपयोगाः--------"अङ्कोलेन पादुकासिद्धिः"-----यथा----  
"निर्गमस्थाने धवळाङ्कोलवृक्षं दॄष्ट्वा तस्य चतुर्षु पार्श्वेषु  
कण्टकैर्वेष्टनं कुर्यात्। तस्य फलपाकसनसमयं ज्ञात्वा  
तद्दिवसादारभ्य शुचिर्विश्वासी जितेन्द्रियश्च तिष्ठेत्। उत्तमलोहशस्त्रं  
सङ्गृह्य यदा वृक्षस्य फलं पक्वं जातं तदा मेघ  
समयमवेक्ष्य दिने दिने गत्वा यदा वातसहितं वर्षं घोरतरमागच्छति तदा  
तज्ञ्ज्ञात्वा तस्मिन्नवसरे बलिपूजो  
पकरणानि उत्तमलोहशस्त्रञ्च गृहीत्वा वृक्षमूलं गच्छेत्। वर्षसमये वातवशेन  
तद्वृक्षफलानि सद्यः उत्पतन्ति।पुनः  
शाखासु लगन्ति।शाखाश्च नमन्ति।एतत्कुतूहलं दृष्ट्वा तद् वृक्षात् एकवारेण  
एकशाखां छित्वा तां गृहीत्वा यदा  
आगच्छति तदा शब्दं श्रुणोति,"मां किमर्थं नयसि? एतदावेदयितव्य"मिति। तदा  
वक्तव्यं,"मम पादुकासिद्ध्यर्थं  
नेष्यामी"ति। छेदनकाले विवसनश्च मुक्तकेशो भवेत्। तां गृहीत्वा गृहमागत्य  
शुचौ देशे स्थापयित्वा बलिं पूजां च  
दत्त्वा तदनन्तरं वर्धकिना शुचिना शस्त्राणि धौतानि कारयित्वा तेन  
काष्ठेन सशूलकं पादुकाद्वयं कारयेत्।तदुचित  
स्थाने निवेशयेत्। तद्दिनादारभ्य आदित्यवासरे द्विः बलिं पूजां च  
दद्यात्। यदा गमनार्थं यत्र यत्रेच्छा भवति तदा  
तत्पादुकोपरि पादौ दत्त्वा यत्र गमनार्थं मनसि चिन्तां करोति तत्र  
स्वेच्छया गच्छति।आगमनार्थी तदैव स्वेच्छया आगच्छति। ततः पादुकाद्वयं  
बलिपूजापूर्वकं शुचौ देशे सदा स्थापयेत्।सङ्गमदिवसे न स्प्रष्टव्यम्।  
इति गोरक्षभाषिता पादुकासिद्धिः। (लघुशब्दार्थसर्वस्वे)  
अभिवाद्य,  
ऐएन्नेस्साचार्यः।  
े  

