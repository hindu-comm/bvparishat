+++
title = "000 Iragavarapu Narasimhacharya"

+++
[[Iragavarapu Narasimhacharya	2012-09-28, 11:42:00 [Source](https://groups.google.com/g/bvparishat/c/fpXCOaoTZmE)]]



अङ्कोल वृक्षः---तस्य उपयोगाः----यथा----  
अङ्कोलो नाम कश्चन वृक्षविशेषः। तद्गुणाः--स उष्णः रेचनः  
मूषिकशुनकादिविषहरः।तत्फलं मधुरं गुरु शीतलं  
विस्रंसि अग्निमान्द्यकृत् रुच्यं श्लेष्मळं वातरक्तहरञ्च।  
अङ्कोलबीजेभ्यः समूलकाकतुण्डी भावितेभ्यो दुत्तूरबीजवत् तैलं  
पातनीयम्।अथवा अङ्कोलबीजचूर्णं तिलतैलेन  
भावयित्वा भावयित्वा तीक्ष्णातपे शोषयित्वा पुनः पेषणमिति रीत्या सप्त  
दिनानि भावयित्वा तैलकारयन्त्रे तस्मात् तैलं ग्राहयेत्।यद्वा,द्वे  
कांस्यपात्रे तेन कल्केन लेपयित्वा महदेकं कांस्यपात्रम् अधस्तान्निधाय  
तस्निन्  
ते पात्रे उत्थाप्य परस्परसंमुखे कृत्वा आतपे स्थापयेत्।अधः कांस्यपात्रे  
पतितं तैलमाहरेत्।  
अङ्कोलतैलेन लिप्तं मुण्डितशिरः तत्क्षणात् केशपूर्णं भवेत्।तल्लिप्तानि  
जलजानि स्थलजानि वा बीजानि सद्यः  
प्ररोहन्ति।धातुमूलपत्रफलपुष्पादिकमन्यरूपम्भवति। पद्मोत्पलबीजादिकं  
चूर्णितं तत्सिक्तं जले न्यस्तं सद्यः  
पद्मोत्पलादिरूपम्भवतीति च कौतुकविद्यानिष्ठाः वृक्षवैचित्र्यवादिनश्च  
वदन्ति।(अनुवर्तते)  
अभिवाद्य,  
ऐएन्नेस्साचार्यः।  

