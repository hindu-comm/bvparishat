+++
title = "000 Iragavarapu Narasimhacharya"

+++
[[Iragavarapu Narasimhacharya	2012-09-25, 16:31:33 [Source](https://groups.google.com/g/bvparishat/c/_64quhC-n8s)]]



पूर्वतोऽनुवर्तते-------पूर्वतनलेखे वायोर्लक्षणं तत्समन्वयञ्च  
दृष्टवन्तो वयम्। अद्य लक्षणस्थ  
दळसार्धक्यानि पश्यामः"रूपरहितत्वेसति स्पर्शवत्वं वायोर्लक्षणमिति  
प्रागुक्तम्। अत्र सत्यन्ता  
नुपादाने पृथिव्यादित्रिके अतिव्याप्तिः,तत्रापि स्पर्शनिष्ठ  
आधेयतानिरूपित अधिकरणताश्रयत्वस्य  
सत्वात्।अतः तदुपात्तम्। एवञ्च पृथिव्यादित्रिके (पथिव्यप्तेजस्सु)  
रूपस्यैव सत्वेन रूपाभावस्य  
अभावात् रूपाभावनिष्ठ आधेयतानिरूपित अधिकरणताश्रयत्वस्य अभावेन नातिव्याप्तिः।  
तावन्मात्रोक्तौ (सत्यन्तमात्रोक्तौ) आकाशादिपञ्चके  
(आकाश,काल,दिगात्म,मनस्सु) रूपाभावनिष्ठ  
आधेयतानिरूपित अधिकरणताश्रयत्वस्य सत्वेन अतिव्याप्तिः।अतः तत् विशेष्यदळमुपात्तम्।  
आकाशादिपञ्चके स्पर्शस्य अभावेन स्पर्शनिष्ठ आधेयतानिरूपित  
अधिकरणताश्रयत्वस्य अभावा  
न्नातिव्याप्तिः।अत्रापि स्पर्शनिष्ठ आधेयतायां  
समवायसम्बन्धावच्छिन्नत्व, स्पर्शत्वावच्छिन्नत्व  
रूपविशेषणद्वयस्य निवेशः कार्यः।  
नन्वेवमपि उत्पन्नविनष्टवायौ अव्याप्तिर्भवतीति कारणेन तन्निवारणार्थं  
जातिघटितलक्षणं कार्यम्।जातौ द्रव्यत्व व्याप्यत्व रूपविशेषणञ्च देयमेव।  
एवञ्च,रूपनिष्ठ प्रतियोगिताक अभाव  
निष्ठ आधेयतानिरूपित अधिकरणतावद्वृत्तिः समवायसम्बन्धावच्छिन्न,  
स्पर्शत्वावच्छिन्न,आधेय  
तानिरूपित अधिकरणतावद्वृत्तिः द्रव्यत्वाधिकरणवृत्ति  
भेदप्रतियोगितावच्छेदकीभूता च या जातिः  
तादृशजातिमत्वं वायोर्लक्षणमिति वक्तव्यम्भवति।  
अभिवाद्य,  
ऐएन्नेस्साचार्यः।  

