+++
title = "000 Iragavarapu Narasimhacharya"

+++
[[Iragavarapu Narasimhacharya	2012-09-25, 14:52:42 [Source](https://groups.google.com/g/bvparishat/c/oJzwA49g7OI)]]



वायुनिरूपणं यथा-------"रूपरहितस्पर्शवान् वायुः" इति वायोः लक्षणम्।  
खण्डशः शाब्दबोधो यथाः---रूपेण रहितः रूपरहितः।स्पर्शोऽस्मिन्नस्तीति  
स्पर्शवान्। दुत्तरवर्तिरूपरहितश्चासौ स्पर्शवांश्च  
रूपरहितस्पर्शवान्।अत्र रूपशब्दस्य रूपमर्थः।तदुत्तरवर्ति तृतीया  
याः प्रतियोगित्वमर्थः।रहधातोः अभावोऽर्थः।प्रत्ययस्य  
आश्रयत्वमर्थः।कर्मधारयसमासेन समस्य  
मानयोः पदार्थयोःअभेदसम्बन्धेनान्वयः।स्पर्शशब्दस्य स्पर्शोऽर्थः।इदं  
शब्दस्य वायुरर्थः।तदुत्तरवर्ति  
सप्तम्याः अधिकरणत्वमर्थः।असधातोः आधेयत्वमर्थः।आख्यातस्य आश्रयत्वमर्थः।  
एवञ्च,रूपरहितस्पर्शवानिति समासवाक्यात् रूपनिष्ठ प्रतियोगिताकाभावनिष्ठ  
आधेयतानिरूपित  
अधिकरणवद्भिन्नः,स्पर्शनिष्ठ आधेयतानिरूपित अधिकरणतावद्भिन्नश्च वायुरिति वोधः  
एवञ्च,वायोः किं वा लक्षणमित्युक्तौ रूपरहितत्वेसति  
स्पर्शवत्वम्।रूपरहितत्वञ्च रूपनिष्ठ प्रति  
योगिताकाभावनिष्ठ आधेयतानिरूपित अधिकरणताश्रयत्वेसति स्पर्शनिष्ठ  
आधेयतानिरूपित अधिकरणताश्रयत्वं वायोर्लक्षणमिति फलितम्।  
वायौ समन्वयो यथाः---रूपनिष्ठप्रतियोगिताको योऽभावः इत्युक्ते रूपं  
नास्तीत्याकारकप्रतीतिसिद्धो  
ऽभावः।तन्निष्ठा या आधेयता इत्युक्ते वायौ रूपं  
नास्तीत्याकारकप्रतीतिसिद्धा रूपाभावे विद्यमाना  
आधेयता।तन्निरूपिता या अधिकरणता इत्युक्ते वायुनिष्ठा अधिकरणता।तदाश्रयत्वस्य,  
स्पर्शनिष्ठा या आधेयता इत्युक्ते वायौ  
स्पर्शोऽस्तीत्याकारकप्रतीतिसिद्धा स्पर्शे विद्यमाना आधेयता।तन्निरूपिता  
या अधिकरणता इत्युक्ते वायुनिष्ठा अधिकरणता भवति।तदाश्रयत्वस्य च  
द्वयोरपि वायौ सत्वात् समन्वयः।(अत्र दळसार्धक्यानि अनुवर्तन्ते)  
अभिवाद्य,  
ऐएन्नेस्साचार्यः।  

