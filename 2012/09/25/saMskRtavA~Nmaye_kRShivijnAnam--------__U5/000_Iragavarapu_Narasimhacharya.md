+++
title = "000 Iragavarapu Narasimhacharya"

+++
[[Iragavarapu Narasimhacharya	2012-09-25, 07:38:51 [Source](https://groups.google.com/g/bvparishat/c/U5Tt6_8xUmM)]]



संस्कृतवाङ्मये बह्वस्ति कृषिविज्ञानम्------यथा  
अमरकोशे कृषिसम्बन्धि विवरणं-----वैश्यवर्गे----२ काण्डे---५३७ पृष्टे  
श्लो।क्षेत्राजीवः कर्षकश्च कृषकश्च कृषीवलः इति कृषीवलानां नामानि सन्ति।  
क्षेत्रेण आजीवतीति क्षेत्राजीवः--जीव---प्राणधारणे---अनेन विषयेण  
प्राचीनभारतं क्षेत्रकर्षणं सस्योत्पत्तिरेव मुख्यवृत्तिरिति ज्ञायते।  
कर्षतीति कर्षकः--कृषकश्च--कार्षकश्च----(कृष--विलेखने)कृषिरस्यास्तीति कृषीवलः।  
क्षेत्राण्युद्दिश्य तु----श्लो।क्षेत्रं व्रैहेय शालेयं व्रीहि  
शाल्युद्भवोचितम्"इत्युल्लेखनमस्ति।  
तयोर्निर्वचनं यथा---व्रीह्युद्भवोचितं क्षेत्रं व्रैहेयम्,  
शाल्युद्भवोचितं शालेयम्।  
श्लो।यव्यं यवक्यं षष्टिक्यं यवादिभवनं हि तत्--यवानां भवनोचितं क्षेत्रं यव्यम्।  
यवकानां भवनोचितं यवक्यम्,--षष्टिकानां भवनोचितं  
षष्टिक्यम्-षष्ठिदिनेषु पक्वं धान्यम्।  
श्लो।तिल्य तैलीनवन्माषो माणुभङ्गाद्विरूपता"--तिलानां भवनोचितं तिल्यं तैलीनञ्च।  
माषाणां भवनोचितं क्षेत्रं माष्यं माषीणञ्च,उमा- उम्यं  
औमीनञ्च;अणु--अणव्यं अणवीनञ्च।  
भङ्ग्यं--भाङ्गीनञ्च;  
श्लो।मौद्गीन कौद्रवीणादि शेषधान्योद्भवोचितम्--मुद्गानां भवनोचितं  
क्षेत्रं मौद्गीनम्; कोद्रवाणां कौद्रवीणम्।एवं कौळुत्थीनम्।  
श्लो। बीजाकृतं तू प्तकृष्टं-बीजैः कृतं बीजाकृतं; उप्तञ्च तत्  
कृष्टञ्च--उप्तकृष्टम्(टुवप् बीजसन्ताने)  
कृष विलेखने।  
श्लो। सीत्यं कृष्टञ्च हल्यवत्---सीता लाङ्गलपद्धतिः--तया सम्मितं  
सीत्यम्;कृष्यतेति कृष्टम्।  
त्रिगुणाकृतं तृतीयाकृतं त्रिहल्यं त्रिसीत्यमपि तस्मिन्---त्रिवारं  
कृष्टं त्रिगुणाकृतं,तृतीयाकृतं,त्रिहल्यं  
त्रिसीत्यञ्च।  
श्लो। द्विगुणाकृते तु तत्सर्वं द्विपूर्वं--शम्बाकृतमपीह---द्वितीयाकृतं  
द्विहल्यं द्विसीत्यं शम्बाकृतं(अनु  
लोमेन विलोमेन च कृष्टम्।  
श्लो। द्रोणाढकादि वापादौ द्रौणिकाढकिकादयः।(उप्यतेऽस्मिन्निति वापः  
क्षेत्रम्;द्रोणस्य वापः द्रौणिकः,आढकस्य वापः आढकिकः,प्रास्थिकादि।  
श्लो।खारीवापस्तु खारीकः-----खारीत्यस्य अन्तःमहदवकाशेन स्थितं  
परिमाणसाधनमित्यर्थः।  
श्लो।"अस्त्रिया माढक द्रोणौ खारीवाहो निकुञ्चकः।कुडपः प्रस्थ इत्याद्याः  
परिमाणार्थकाः पृथक्।"  
उप्यतेऽस्मिन्निति वापः--केदारः क्षेत्रम्(  
दॄ-विदारणे),के=जले।क्षेत्रम्--क्षियते धान्यैः अस्मिन्निति  
क्षेत्रम्।(क्षि--निवासगत्योः।  
श्लो। कैदारकं स्यात् कैदार्यं क्षैत्रं केदारिकं गणे; केदाराणां समूहः  
कैदारकं-कैदार्यं-केदारिकं;क्षेत्राणां  
समूहः क्षैत्रम्।  
श्लो। कोटिशो लोष्टभेदनः;प्राजनं तोदनं तोत्रं---प्राज्यते=प्रेर्यते  
अनेन प्राजनं;अज गतिक्षेपणयोः।  
तोदनं--तुद व्यथने;(कशादयः)--खनित्रमवदारणे--खन्यते-अवदार्यतेऽनेनेति खनित्रम्।  
श्लो। दात्रं लवित्रं-----दाति=भिनत्ति अनेनेति; लुनाति  
अनेनेति---दाव्-लवने;लूञ् छेदने।  
श्लो। आबन्धो योक्त्रं,योत्रञ्च;  
निरीषं-कूटकं-अफलं----लाङ्गलभेदाः।अधोहलम्--"ईषा लाङ्गलदण्ड  
स्तु,निरीषं कूटकं हलम्"इति भागुरिः।फालः--कृषकः(फलति=विशीर्यति  
भूः;(ञि फला विशरणे--कृष विलेखने)-लाङ्गलं हलं (लङ्गति भुवः)-------  
एवं कृषि सम्बन्धि विज्ञानं बह्वस्ति संस्कृते।  
अभिवाद्य,  
ऐएन्नेस्साचार्यः।  

