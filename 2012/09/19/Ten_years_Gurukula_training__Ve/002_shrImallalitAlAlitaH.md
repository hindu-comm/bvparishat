+++
title = "002 श्रीमल्ललितालालितः"

+++
[[श्रीमल्ललितालालितः	2012-09-20, 07:03:23 [Source](https://groups.google.com/g/bvparishat/c/VebkeMLc1A0)]]



साधूक्तम् ।  
दृश्यते यत् ये गुरुशश्रूषादिपूर्व्वकं शास्त्राध्ययनादिषु रताः सन्ति तेषामवगतिश्चकारतुकारार्थादि यावत् भवति । आधुनिकानां हृदये तु सारमात्रग्राहिताया वासः ।  
स्पष्टं यद् विद्याया धारणं प्राचीनानां तासु श्रमाद्भवति । इदानीन्तनानां श्रमस्य वैयर्थ्यं भावयतां तत्कुतः ।  
  
ननु आधुनिकैः शोधादिकं कर्त्तव्यं न वा । कर्त्तव्यमपि प्राचीनसरण्याऽन्यथा वा ।  
तत्र ब्रूमः स्वतन्त्रेण यथाबुद्धि कर्त्तव्यम् इति । विशेषोऽयमत्र - उपाधिवित्ताद्यर्ज्जनं परं यस्य तेनान्ययैव सरण्या गन्तव्यम् । न हि तस्य विद्या प्रधानं लक्ष्यम् । यस्य तु विद्या परमत्वेनेष्टा तस्य तपोरूपा प्राचीना सरण्येवानुकूला ।  

**[श्रीमल्ललितालालितः](http://www.lalitaalaalitah.com)  
[lalitAlAlitaH](http://dooid.com/lalitaalaalitah)**



