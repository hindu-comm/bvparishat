+++
title = "001 hnbhat"

+++
[[hnbhat	2012-09-23, 08:31:36 [Source](https://groups.google.com/g/bvparishat/c/Giq6GaWrWk4)]]



  
साधूक्तम्। यत्पाणिनिना स्वव्याकरणे व्याकृतं वैदिकानां लौकिकानां च प्रयोगमभिलक्ष्य, तदनुसारेण शिष्टिरपि प्रयोगाः क्रियन्ते, इमं वाक्यं मानयद्भिः -

  
  

"*यस्तु प्रयुङ्क्ते कुशलो*विशेषे शब्दान् यथावद् व्यवहारकाले।

सो ऽनन्तमाप्नोति जयं परत्र यो वाग्योगविद् दुष्यति चापशब्दैः॥

  

"इति वाग्योगविदेव अनन्तमाप्नोति जयम्, परत्र च जयम्। स एव दुष्यति च अपशब्दैः"

  

इति व्याकरणविद्वानेव अपशब्दैर्बिभेति। अन्येषां तादृशवचनं न प्रमाणम्।

  

योऽयोग्योगविद्, "अज्ञानं तस्य शरणम्।।" इति पक्षमाश्रित्य एषामाक्षेपानां समाधानं भवति।

  

पाणिनिनापि तेन व्याकृतमेव व्याकरणमनुसर्तव्यमिति कुत्रापि नोक्तम्, "द्व्येकयोर्द्विवचनैकवचने" बहुषु बहुवचनम्" इति वचनं ये प्रमापयन्ति, तेषामेव तत् प्रमाणम्, नान्येषामित् तत्त्वम्।

  

बहुषु द्विवचनप्रत्ययप्रयोगे, बहुषु द्विवचनप्रयोगे च, उभयोरपि विशेषविधानं विना व्यत्ययेन प्रयोगे, पाणिनिना किं क्रियते, स तु शिष्टैः प्रयुक्तानामेव शब्दानामनुशिष्टवानाम्, नाशिष्टानाम्। केवलमस्माभिरेव अपाणिनीयं तु भवति, इत्युच्यते।

  

  

  

