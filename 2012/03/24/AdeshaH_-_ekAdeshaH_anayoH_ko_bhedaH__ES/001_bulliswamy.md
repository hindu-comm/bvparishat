+++
title = "001 bulliswamy"

+++
[[bulliswamy	2012-03-25, 08:36:44 [Source](https://groups.google.com/g/bvparishat/c/ES9ASXksQjI)]]



प्रणम्य।एकस्य वर्णस्य स्थाने अन्यस्य वर्णस्य न्यासः "आदेश"इत्युच्यते।  
यथा:-अति+अन्तम्=अत्यन्तम्।विन्यासो यथा:-अत्+इ+अत्यन्तम्।अत्र  
"अति"शब्दे तकारॊत्तरवर्ती वर्णः इकारः।अस्य स्थाने "इको यणचि" इति  
सूत्रेण "य्"न्यस्तो भवति।तथाच  
"अत्+य्+अन्तम्"इति विन्यासे "त्+य्+अ"=त्य(तकार,यकार,अकाराणां  
योगेन)भवति।इक् प्रत्याहारवर्णाः-"इ,उ,ऋ,ल्" इति।यण्  
प्रत्याहारवर्णाः=य्,व्,र्,ल्"इति।अचि इत्यस्य अव्यवहिते "अचि" परे  
इत्यर्थः।स्थानसदृशानामेव आदेशो भवति।"इचुयशानां तालु"इत्यनेन  
इकारस्य्"य्"सदृशो भवति।"स्थानेऽन्तरतमः"इति सूत्रमप्यत्र प्रसज्यते।अथ  
"एकादेशो"नाम यथा:-द्वयोः वर्णयोः स्थाने एकस्यैव वर्णस्य  
न्यासः(स्थितिः)।यथा:-"अकस्सवर्णे दीर्घः"इति सूत्रेण "गिरि+ईशः"इत्यत्र  
"गिर्+इ+ईशः"इति विन्यस्ते पूर्वोत्तरपदयोर्मध्ये "इ,ई"इति वर्णद्वयं  
दृश्यते खलु।तयोस्स्थाने "ई"इति सवर्णदीर्घः आयाति।तथाच "गिरीशः" भवति।  
अत्र "ई"कारस्य "इ,ई"वर्णद्वयस्य स्थाने न्यासो वा स्थितिर्वा भवतु-स  
एकादेश इत्युच्यते।"अकः सवर्णे अचि परे(अव्यवहितत्वेन)पूर्वपरयोः  
वर्णयोस्स्थाने दीर्घः(सवर्णदीर्घः-"ई")शतृवत्तत्रत्य वर्णं निवर्त्य  
आगतोऽस्ति।"शतृवदादेशः"इत्युदाह्रियते।प्रश्नस्य उत्तरं सम्यगस्ति वा  
नवेत्यत्र भवन्त एव प्रमाणम्।भेदः अस्त्येव।

On Mar 24, 9:43pm, "Dr.R.P.Sharma" \<[rpandurangasha...@gmail.com]()\>  
wrote:



