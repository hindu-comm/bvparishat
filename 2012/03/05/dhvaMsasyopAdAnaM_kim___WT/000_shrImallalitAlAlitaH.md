+++
title = "000 श्रीमल्ललितालालितः"

+++
[[श्रीमल्ललितालालितः	2012-03-05, 10:22:23 [Source](https://groups.google.com/g/bvparishat/c/WTQEeygl2F0)]]



  

**[श्रीमल्ललितालालितः](http://www.lalitaalaalitah.com/)  
[lalitAlAlitaH](http://about.me/lalitaalaalitah/bio)**

  
  
  

2012/1/20 श्रीमल्ललितालालितः \<[lalitaa...@lalitaalaalitah.com]()\>  

> तज्जन्यत्वं नाम तदुपादानकत्वमत्र । एवञ्च संस्कारमात्रजन्यत्वं नाम > संस्कारमात्रोपादानकत्वम् । तच्च संस्कारध्वंसस्यावारितमेव । ध्वंसस्य > प्रतियोग्युपादानकत्वात् । स्मरणस्य च ध्वंसहेतुत्वं नोपादानविधया , > किन्तु निमित्ततयैव । अत एव मात्रपदेन > संस्कारध्वंसेऽतिव्याप्तेरवारणाज्ज्ञानत्वमुपात्तम् ।  

  

इत्थमुक्तं मया कदाचित् ध्वंसस्य प्रतियोग्युपादानकत्वम् ।

एतस्य मूलं किमिति पृष्टं केनचित् ।

मधुसूदनसरस्वतीनां कल्पलतिकैवास्य मूलम् । तथा हि तैरेवमुक्तं -

  

"सर्वस्मिंश्च मते(पक्षे) मोक्षस्यागन्तुकत्वाभ्युपगमे भावत्वेऽभावत्वे वा जन्यत्वेनावश्यं विनाशित्वम् । जन्यत्वमात्रस्यैव लाघवेन विनाशित्वप्रयोजकत्वात् । प्रतियोगिनिष्ठस्य कस्यचिदतिशयस्य भावरूपस्यैव विनाशिनो ध्वंसत्वाभ्युपगमात् , अधिकरणातिरिक्ताभावानभ्युपगमाद्वा , न ध्वंसे व्यभिचारः । ‘घटो ध्वस्त’ - इति प्रतीतेर्ध्वंसाश्रयत्वेन वा तत्प्रतियोगित्वाश्रयत्वेन वा घटविषयीकरणात्(णत्वात्), तस्मिन्काले घटासत्त्वे च निराश्रयधर्मप्रतीत्ययोगात् । ‘घटस्य ध्वंस’ - इति षष्ठ्यर्थसम्बन्धस्य ‘राहोश्शिर’ - इतिवदिष्टत्वान्न तार्किकाभ्युपगता(त)निष्प्रतियोगिकध्वंससिद्धिः ।

घटस्य ध्वंसकालेऽपि सत्त्वे पूर्ववत्प्रत्यक्षं(क्षत्वं) स्यादिति चेत् ।

न । प्रत्यक्षत्वमन्तरेणापि कुड्यादिव्यवहितस्य सत्ताङ्गीकारात् । प्रत्यक्षत्वाव्याप्येन सत्त्वेन तदापादनायोगात् । व्यवधानानाञ्च फलैकोन्नेयत्वात् । कुड्यादिविलक्षणव्यवधानं ध्वंसान्यथानुपपत्तिरेव गमयतीति , न दोषः ।"

  

तथा च ध्वंसस्य प्रतियोगिनिष्ठातिशयरूपत्वपक्षे तस्य भावात्मन उपादानमपि स एव - इति मयोक्तम् ।

  

अत्रैका जिज्ञासा -

"‘घटस्य ध्वंस’ -इति षष्ठ्यर्थसम्बन्धस्य‘राहोश्शिर’ -इतिवदिष्टत्वान्न तार्किकाभ्युपगता(त)निष्प्रतियोगिकध्वंससिद्धिः ।"

\- इत्यत्रोक्तोऽयं निष्प्रतियोगिको ध्वंसः कुत्र कथञ्च साधितो नैयायिकैः - इति ।

  

