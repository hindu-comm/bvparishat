+++
title = "000 Narasimhacharya Iragavarapu"

+++
[[Narasimhacharya Iragavarapu	2012-10-12, 18:06:05 [Source](https://groups.google.com/g/bvparishat/c/CDXwqKDt_Yo)]]



दिङ्निरूपणम्------प्राच्यादिव्यवहारहेतुर्दिक्।प्राच्यादीनां व्यवहारः प्राच्यादिव्यवहारः।प्राच्यादिशब्दय प्राच्यादयोऽर्थः।

व्यवहारशब्दस्य व्यवहारोऽर्थः।तदुत्तरवर्ति षष्ठ्याः निष्ठत्वमर्थः।हेतुशब्दस्य कार्यतानिरूपित कारणतावानर्थः।

एवं च, प्राच्यादिविषयक व्यवहारनिष्ठ कार्यतानिरूपित कारणताश्रयत्वं दिशो लक्षणम्।

दिशि समन्वयो यथाः--प्राच्यादिविषयको यो व्यवहारः इत्युक्ते,अयं प्राच्यः अयं प्रतीच्यः, अयमुदीच्यः इत्याकारको

व्यवहारः।तन्निष्ठा या कार्यता व्यवहारे विद्यमाना कार्यता।तन्निरूपिता या कारणता व्यवहारे व्यवहर्तव्यस्येव

व्यवहर्तव्यतावच्छेदकस्यापि कारणत्वात् अयं प्राच्य इत्याद्याकारक व्यवहारे व्यवहर्तव्यतावच्छेदकीभूत दिङ्निष्ठा

कारणता।तदाश्रयत्वस्य दिशि सत्वात्त्समन्वयः।

व्यवहारे प्राच्यादिविषयकत्वरूप विशेषणानुपादाने,केवलं व्यवहारनिष्ठ कार्यतानिरूपित कारणताश्रयत्वमेव तल्लक्षण

मित्युक्ते,घट इत्याकारक व्यवहारहेतुभूत घटे अतिव्याप्तिः।अतस्तदुपात्तम्।

सा चैका,विभ्वी नित्या च।स्वसजातीय द्वितीयरहितत्वमेकत्वम्।सर्वमूर्तद्रव्यसंयोगित्वं विभुत्वम्।प्रागभावाप्रतियोगित्वे सति ध्वंसाप्रतियोगित्वं नित्यत्वम्।

  

