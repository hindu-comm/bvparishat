+++
title = "026 Hnbhat B.R."

+++
[[Hnbhat B.R.	2012-10-14, 18:16:42 [Source](https://groups.google.com/g/bvparishat/c/iEIe0Y7bweU)]]



  
  

2012/10/8 विश्वासो वासुकेयः (Vishvas Vasuki) \<[vishvas...@gmail.com]()\>

  

> श्रीविष्णवे नंबूदिरिकुलोत्पन्नाय स्पष्टविवरणाय कार्तज्ञ्यम्।  
>   
> > 
> > 2012/10/7 vishnu namboodiri k \<[ushavis...@gmail.com]()\>  
> > > श्रीमन् --नियत(प्रातिपदिकम्)+ष्यञ्(तद्धितप्रत्ययः) = > > नैयत्यम्(नियतस्य भावः, नियतत्वं= नियमितत्वम्)। नि+ > > यत्(धातुः)+यत्(कृत्प्रत्ययः) = नियत्यम्(नियतनीयम् प्रयतनीयम्)।   
> >   
> > > > 
> > > >   
> > > > 
> > 

आद्यं तु सत्यमुक्तम्, अत एव द्वितीये ष्यञ्प्रत्यययोगो नास्तीति सिद्धमेव। नियतस्य भावः कर्म वा नैयत्यमिति तस्यार्थः। नियम इत्येव सामान्येनार्थः, नियतस्य भावः इत्यस्य। नियमेन इति सुलभ एव प्रयोगः।

  

यत् प्रत्ययस्तु -



३. १. ९७ अचः यत् ।

  

इति सूत्रेण अजन्तानां धातूनां सामान्येन विहितः, तत्रैव
"तकिशसिचतियतिजनीनाम् उपसङ्ख्यानम्" वार्तिकेणोपसंख्यातः तकि-प्रभृतीनां हलन्तानां धातूनामिति बोध्यम्। अस्यार्थः -

  

"तक { सहने इति मुद्रितः पाठः} हसने(धा।पा।११७), "शसु हिंसायाम्" (धा।पा।७२७), "चते चदे याचने" (धा।पा।८६५,८६६) , "यती प्रयत्ने" (धा।पा।३०), "जनी प्रादुर्भावे" (धा।पा।११४९)--एषां यत्प्रत्ययस्योपसंख्यानम् = प्रतिपादनं कत्र्तव्यम्। इति।

----------------------------

  

अन्येषां हलन्तानाम्, अजन्तेषु ऋकारान्तानां च विशेषविधानाभावे, (पोरद्-उपधात् । । ३,१.९८ । । शकि-सहोश्च । । ३,१.९९ । । गद-मद-चर-यमश्च अनुपसर्गे । । ३,१.१०० । । अवद्य-पण्य-वर्या गर्ह्य-पणितव्य-अनिरोधेषु । । ३,१.१०१ । । वह्यं करणम् । । ३,१.१०२ । । अर्यः स्वमि-वैश्ययोः । । ३,१.१०३ । । उपसर्या काल्या प्रजने । । ३,१.१०४ । इत्यादिषु)"ऋहलोर्ण्यत् ॥ ३।१।१२४" इति विहितः, न तु ष्यञ् प्रत्ययः कुत्रापि कृत्प्रत्ययेषु विहितः इत्येव मम लेखनस्य तात्पर्यम्। यत्प्रत्यये सामान्येऽपि, अर्थविशेषेषु विधानं १०२, १०३, १०४ इत्यादिषु द्रष्टव्यम्। न केवलं भावकर्मणोरेव यत्प्रत्ययः इत्यपि बोध्यम्।

  

क्षमां याचे विलम्बेन प्रत्युत्तरलेखने। अन्यच्च लेखनं प्रेषितमेवाद्य प्रातः।

  

--



