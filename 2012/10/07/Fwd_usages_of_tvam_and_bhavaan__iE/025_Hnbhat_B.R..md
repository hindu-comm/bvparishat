+++
title = "025 Hnbhat B.R."

+++
[[Hnbhat B.R.	2012-10-14, 17:17:52 [Source](https://groups.google.com/g/bvparishat/c/iEIe0Y7bweU)]]



  
  

> 
> > > 
> > > > 
> > > > 
> > > > > भातेर्डवतुप्रत्यये निष्पन्नस्य भासनार्थत्वं स्वयमेव सिद्धं > > > तत्सर्वनाम्नः। किंपुनराक्षेपेण? तत्र भवान्, ततो भवान्, इत्यादयः > > > प्रयोगाः सुलभा एव। न तथा, तत्र त्वम्, इत्यादयः पूज्यार्थे > > > प्रयुज्यन्ते। इत्युभयोर्न तुल्यार्थत्वम्। > > > > 
> > > > 
> > > >   
> >   
> > > > 
> > अत्र प्रश्नद्वयम् स्वज्ञानवर्धनार्थं -  
>   
> अ\] भा + डवतु = भवतु इति "निपातनम्" अस्ति खलु?  
>   
> आ\] पाणिनीयविधिसूत्रैः उत्पन्नः चेदेव शब्दः व्युत्पन्नः ननु?  
> > 

  
  

पाणिनिनैवानुमतम् - "उणादयो बहुलम्।’ संमतमौणादिकनिष्पातिजन्यं शब्दार्थज्ञानम्। किं पुनरस्माभिस्तत्र विवादेन?

  

व्याख्यानतो विशेषप्रतिपत्तिरिति वैयाकरणानां संप्रदायः। तत्राप्याक्षेपश्चेत् किं करोति पाणिनिः? व्याख्यानाद् विशेषप्रतिपत्तिर्भवतीति शब्दा निपात्यन्ते सूत्रेषु गणेषु च इति संप्रदायविदः। यतश्च, भूधातोः शत्रन्तस्य, भातेर्डवतु-प्रत्ययान्तस्य च रूपे भेदो वर्तते, पाणिनेरपि संमत एव संप्रदायः। तत्र सूत्राण्येव प्रमाणानि, रूपभेदप्रदर्शकानि।

  

व्याख्यानपरम्परानुसारेण पक्षद्वयं यास्कसूचितपथानुसारि भवति यदाह -

  

१,१२     तत्र.नामान्याख्यातजानि इति शाकटायनो नैरुक्तसमयश्च।

१,१२     न सर्वाणि इति गार्ग्यो वैयाकरणानां चैके

  

इति निरुक्ते। तदेव व्याख्यानपरम्परया पक्षद्वयमप्यङीकृतम्। व्युत्पत्तिपक्षे इदं तत्र शास्त्रम् -

  

नाम च धातुजमाह निरुक्ते व्याकरणे शकटस्य च तोकम्।

यन् न पदार्थविशेषसमुत्थं प्रत्ययतः प्रकृतेश्च तदूह्यम्। २।

संज्ञासु धातुरूपाणि प्रत्ययाश्च ततः परे।

कार्याद् विद्यादनुबन्धम् एतच् छास्त्रम् उणादिषु। ३।

  

इति वृत्तिकारेणापि, तस्मिन्नेव सूत्रे।

  

भवतां व्युत्पत्तिस्तु अन्यादृशी चेत् तत्र पाणिनिः किं कुर्यात्?

  

अत्राप्येतद्विषये जिज्ञासितं द्रष्टव्यम् -

  

<http://avagraha.wordpress.com/2012/06/30/form-and-meaning/>

  

उणादिसूत्रव्याख्यानेषु तद्विशेषा द्रष्टव्यः। सर्वत्र पाणिनीयसूत्रेष्वपि पक्षद्वयमप्यङ्गीक्रियते, यथा इष्टरूपसिद्धिर्भवति, सूत्रप्रवर्तनेन। न पुनः स्वेच्छया अस्माकं तत्र स्वातन्त्र्येण। उभयथापि पाणिनीयं सूत्राणि प्रवर्तन्ते एव केषुचित् सूत्रेषु।

  

"प्रयोगवशादनुसर्तव्यः पन्था अस्माभिरिति युक्तमुत्पश्यामः, न पुनः पूर्वाग्रहेण" इति मे मतिः।



