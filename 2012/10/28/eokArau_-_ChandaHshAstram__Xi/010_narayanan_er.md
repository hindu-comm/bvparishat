+++
title = "010 narayanan er"

+++
[[narayanan er	2012-10-31, 15:54:41 [Source](https://groups.google.com/g/bvparishat/c/Xivm-f8JC6M)]]



घनपाठिनः,

ॡकारस्तु सर्वदा प्लुतएव खलु। होतृ ऌकारः होतॣकारः, ॡमान्, ॡवर्णः, ॡं नमामि, ऌं ॡं एं ऐं पातु नेत्रे ह्रीं ममारुणसारथिः इत्यत्रापि त्रैमात्रिकएव ॡकारः खलु। दीर्घस्य तु द्वैमात्रिकत्वात् प्लुतस्य तु त्रैमात्रिकत्वाच्च कथं ॡ इत्यस्य प्लुततामन्तरेण यन्त्रोद्धारेषु दीर्घत्वकल्पनम्? दीर्घाभावतो हि ॡवर्णस्य कथं दीर्घत्वकल्पनम्? शम्भुमते यद्यपि त्रिषष्टिश्चतुष्षष्टिर्वा वर्णाः श्रुताश्चेत्तत्र ॡ इत्येतद्दीर्घतया सिद्धइति कथमस्माकमवबोधः, प्रत्युत ऌकारस्य सावर्ण्यतया द्वादशानामेव ग्रहणे, ॡकारस्य ह्रस्वप्लुतश्रवणाभ्यां, श्रुतित्रयेणाथानुनासिक्यविकल्पेन च कथं यान्त्रिकास्तद्दीर्घं परिकल्पयेयुः? इति सादरं नारायणः।  



