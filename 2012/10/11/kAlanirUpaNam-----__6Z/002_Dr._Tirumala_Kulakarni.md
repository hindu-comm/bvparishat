+++
title = "002 Dr. Tirumala Kulakarni"

+++
[[Dr. Tirumala Kulakarni	2012-10-12, 14:20:32 [Source](https://groups.google.com/g/bvparishat/c/6ZnSLWmZvso)]]



Dears  
  

2012/10/11 Pavan Kumar Satuluri \<[pavankuma...@gmail.com]()\>

  

> **हेतुशब्दस्य** कार्यतानिरूपितकारणतावान् इत्यर्थः कथं लब्धः?

  

परिनिष्ठितशाब्दबोधं मनसि निधाय शब्दार्थाः निश्चीयन्ते । ‘एकशतं षष्ठ्यर्थाः’ इति महाभाष्यवचनमत्रानुकूलम् । व्यवहारहेतुःइति शब्देनव्यवहारकारणमित्यर्थस्तावत् लभ्यते । तस्य विस्तारः एवं भवति -व्यवहारनिष्ठकार्यतानिरूपितकारणताश्रयः - इति । अयमर्थः ‘व्यवहारस्य हेतुः’ इत्यत्र विद्यमानैः व्यवहार-षष्ठीविभक्ति-हेतुशब्दैः निर्वाह्यः । सः अत्र एकविधया निर्व्यूढः ।

  

अपरापि विधा सम्भवति -षष्ठ्याः निरूपितत्वमर्थः ।हेतुशब्दस्य कारणतावान् अर्थः । षष्ठ्यर्थनिरूपितत्वस्य हेतुशब्दार्थैकदेशकारणतायां आश्रयतासम्बन्धेन अन्वयः । तथा च - व्यवहारनिरूपितकारणतावान् - इति परिनिष्ठितबोधः । यथा चैत्रस्य गुरुः इत्यस्य चैत्रनिरूपितगुरुत्ववान् इत्यर्थः तथा अत्रापि ।

  

> एवं **व्यवहारस्य** इत्यत्र षष्ठ्याः निष्ठता कथम्?

  

यद्यपि ‘व्यवहारनिष्ठकार्यता.....’ इति प्रयुज्यते । तथापि ‘षष्ठ्याः निष्ठत्वमर्थः’ इति न वक्तव्यम् ।कुत इति चेत् - निष्ठ इत्यकारान्तः वृत्तिमदर्थकः शब्दः नास्ति । किन्तु निष्ठाशब्दस्य आधेयत्वमर्थः । ‘व्यवहारे निष्ठा = आधेयत्वं यस्य तत् व्यवहारनिष्ठ’मिति विग्रहः समासश्च । अतः एवं वक्तव्यम् -‘षष्ठ्याः आधेयत्वमर्थः । तस्य च आश्रयतासम्बन्धेनहेतुशब्दार्थैकदेशकार्यत्वे अन्वयः’ - इत्यादि ।

  

व्यवहारनिरूपितकारणतावान् इत्यस्यैव विस्तृतरूपं भवतिव्यवहारनिष्ठकार्यतानिरूपितकारणताश्रयः - इति, यदाश्रित्य श्रीमद्भिः नरसिंहाचार्यैः शाब्दबोधः प्रादर्शि ।

  

TK



  
  

  

--  
Dr. Tirumala Kulakarni  
Asst. Prof. Alankara Dept.  
Poornaprajna Vidyaapeetha  
Vidyapeetha Circle  
BANGALORE 560 028  
Ph: [+91 9448879734](tel:+91%2094488%2079734)  
  

