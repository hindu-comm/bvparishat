+++
title = "000 Narasimhacharya Iragavarapu"

+++
[[Narasimhacharya Iragavarapu	2012-10-11, 17:33:02 [Source](https://groups.google.com/g/bvparishat/c/6ZnSLWmZvso)]]



कालस्य लक्षणम्----समन्वयश्च।

अतीतादिव्यवहारहेतुः कालः इति कालस्य लक्षणम्।अत्र समासवाक्यबोधो यथा---अतीतादीनां व्यवहारः अतीतादि

व्यवहारः।अतीतादिव्यवहारस्य हेतुः अतीतादिव्यवहारहेतुः।अतीतादिशब्दस्य अतीतादिरर्थः।तदुत्तरवर्तिषष्ठ्याः

विषयत्वमर्थः।व्यवहारशब्दस्य व्यवहारोऽर्थः।तदुत्तरवर्तिषष्ठ्याः निष्ठत्वमर्थः।हेतुशब्दस्य कार्यतानिरूपित-

कारणतावानित्यर्थः।

तथाच,अतीतादिविषयक व्यवहारनिष्ठ कार्यतानिरूपित कारणताश्रयत्वं कालस्य लक्षणम्।काले समन्वयो यथा---

अतीतादिविषयको यो व्यवहारः-अयमतीतः,अयमनागतः इत्याद्याकारकः व्यवहारः।तन्निष्ठा या जन्यता व्यवहारे

विद्यमाना जन्यता।तन्निरूपिता या जनकता इत्युक्तौ,व्यवहारे व्यवहर्तव्यस्येव व्यवहर्तव्यतावच्छेदकस्यापि

कारणत्वात् अयमतीत इत्याकारक व्यवहारे व्यवहर्तव्यतावच्छेदकीभूत कालनिष्ठा जनकता तदाश्रयत्वस्य काले

सत्वात्समन्वयः।

व्यवहारे अतीतादिविषयकत्वरूप विशेषणानुपादाने घट इत्याकारक व्यवहारभूतघटे अतिव्याप्तिः।अतस्तदुपात्तम्।

स चैको विभुर्नित्यश्च।स्वसजातीय द्वितीयरहितत्वमेकत्वम्। सर्वमूर्तद्रव्यसंयोगित्वं विभुत्वम्। प्रागभावाप्रतियोगित्वे

सति ध्वंसाप्रतियोगित्वं नित्यत्वम्।

