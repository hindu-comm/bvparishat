+++
title = "004 narayanan er"

+++
[[narayanan er	2012-10-13, 11:38:29 [Source](https://groups.google.com/g/bvparishat/c/9EOC5YkqKb0)]]



भो विद्वांसः शिवसेनान्यः, सुब्रह्मण्यवरेण्याश्च,  
  
  
सादरं नमस्करोमि। श्रीपरमहंससदानन्दयोगीन्द्रविरचितवेदान्तसारे ([sanskritworld.in/wp-content/uploads/2011/06/](http://sanskritworld.in/wp-content/uploads/2011/06/)वेदान्तसार.doc) चर्चितमेतदिति राधाकान्तदेवस्तदीये शब्दकल्पद्रुमेऽपि प्रमाणयति। तद्यथा-लिङ्गानि तु उपक्रमोपसंहारादि। यथा। लिङ्गानि तु उपक्रमोपसंहारावभ्यासापूर्वताफलार्थवादोपपत्याख्यानि। तदुक्तम्-

  
  
  
उपक्रमोपसंहारावभ्यासोऽपूर्वताफलम्।  
अर्थवादोपपत्ती च लिङ्गं तात्पर्यनिर्णये॥ इति।  
  
  

तत्र प्रकरणप्रतिपाद्यस्यार्थस्य तदाद्यन्तयोरुपादानं उपक्रमोपसंहारौ। यथा छान्दोग्ये षष्ठे प्रपाठके। प्रकरणप्रतिपाद्यस्याद्वितीयवस्तुन एकमेवाद्वितीयमित्यादौ ऐतदात्म्यमिदं सर्वमित्यन्तेन च प्रतिपादनम्॥ १॥ इति।  
  
  
प्रकरणप्रतिपाद्यस्य वस्तुनः तन्मध्ये पौनःपुन्येन प्रतिपादनम् अभ्यासः। यथा तत्रैवाद्वितीयवस्तुनो मध्ये तत्त्वमसीति  
नवकृत्वः प्रतिपादनम्॥ २॥ इति।  
  
  
प्रकरणप्रतिपाद्यस्य वस्तुनः प्रमाणान्तरेणाविषयीकरणम् अपूर्वत्वम्। यथा। तत्रैवाद्वितीयवस्तुनो मानान्तराविषयीकरणम्॥ ३॥ इति।  
  
  
फलन्तु- प्रकरणप्रतिपाद्यस्यात्मज्ञानस्य तदनुष्ठानस्य वा तत्र तत्र श्रूयमाणं प्रयोजनम्। यथा। तत्रैव आचार्यवान् पुरुषो वेद तस्य तावदेव चिरं यावन्नं विमोक्षे अथ सम्पत्स्ये इत्यद्वितीयवस्तुज्ञानस्य तत्प्राप्तिप्रयोजनं श्रूयते॥ ४॥ इति।  
  
  
प्रकरणप्रतिपाद्यस्य तत्र तत्र प्रशंसनम् अर्थवादः। यथा तत्रैव उत तमादेशमप्राक्षो येनाश्रुतं श्रुतं भवत्यमतं मतमविज्ञातं विज्ञातमित्यद्वितीयवस्तुप्रशंसनम्॥ ५॥ इति।  
  
  
प्रकरणप्रतिपाद्यार्थसाधने तत्र तत्र श्रूयमाणा युक्ति उपपत्तिः। यथा तत्र यथा सौम्यैकेन मृत्पिण्डेन सर्वं मृण्मयं विज्ञातं स्यात् वाचारम्भणं विकारो नामधेयं मृत्तिकेत्येव सत्यम्। आदावद्वितीयवस्तुसाधने विकारस्य वाचारम्भणमात्रत्वे युक्तिः श्रूयते॥ ६॥ इति।  
  
  
इति निवेदयति नारायणः।

  

  

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** V Subrahmanian \<[v.subra...@gmail.com]()\>  
> **To:** [sivas...@gmail.com]()  
> **Cc:** भारतीयविद्वत्परिषत् \<[bvpar...@googlegroups.com]()\>  
> **Sent:** Saturday, 13 October 2012 11:25 AM  
> **Subject:** Re: {भारतीयविद्वत्परिषत्} षड्विधतात्पर्यलिङ्गानि - The > Six-fold determinatory indicatory marks  
> > 
> >   
> > 
> > 
> > 
> > 



> 
> >  style="font-family:times new roman,new york,times,serif;font-size:12pt"> >
> 
> > --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> to subscribe go to the link below and put a request  
> <https://groups.google.com/group/bvparishat/subscribe>  
> To unsubscribe from this group, send email to  
> [bvparishat+...@googlegroups.com]()  
> > 
> >   
>   
> > 
> > 

