+++
title = "002 narayanan er"

+++
[[narayanan er	2012-10-09, 11:21:37 [Source](https://groups.google.com/g/bvparishat/c/ZMlEp8HvFhI)]]



सुब्रह्मण्यवर्य,  
धन्योऽस्मि। परं न किञ्चिदिदानीं गवेषेऽप्रातिभात्। पूर्वे वयसि वर्त्तन्ते केचिद्बालाः संस्कृताध्यापकपदवीमारोढुकामाः संस्कृतानि कानिचन शास्त्राणि गवेषन्ते, तत्तत्प्रतिभाबलात्। अधीतिबोधाचारणप्रचारणात् परं तत्त्वान्तरं किं सायुज्यं वा संस्कृतेनेति चेद्, यद्यज्ज्ञानशकलं संस्कृतेनोपार्जितं तत्तत्संस्कृतिपरिरक्षणपरम्, तावती तावच्छास्त्रेषु श्रद्धा, यदीषामहे तदीषणं दर्शनं वा शास्त्रम्। बह्वीषु गोषु सङ्गतास्वप्यसङ्गतां गोपा ईषन्ते गामेकां वेति गवेषन्त इति गवेषका गोपाः। अकृत्वा परसन्तापमगत्वा खलनम्रताम्। अनुत्सृज्य सतां मार्गं यत् स्वल्पमपि तद् बहु।। इति विचिन्वानाः कालं यापयामः। विश्वविद्यालयेषु ससुफलगवेषसंस्कृताध्यापकपदवीमारूढानां वेतनभागस्य चत्वारि विवर्धनानि, आरूढपदवीनामनन्तरसफलगवेषणेनापि द्वे एव विवर्धनइति नियमः। अनेन प्रथमं गवेषणम्, ततोऽध्यापकतेति केचित्, कृच्छ्रेण लभ्या पदवी, सैव प्रथमोपार्जनीया ततो गवेषिकेत्यन्ये। तत्रापि बहवो विकल्पा भवेयुः- यदधीतं तत् तावताऽपि मनसि परिरक्षणीयमिति प्रथमे। विरला अपि केचनाजीवं विद्यामुपासते। सुनिश्चयेन प्राप्तायामाजीविकायां वेतनरूपायामलमलमतिमतिक्लेशादिना गुरुशुश्रूषापुस्तकादिविलोकनेनेति केचित्। सर्वज्ञा वयमित्यन्ये ये शिष्येभ्यः क्रुध्यन्ति। स्थितेष्वमीष्वपि विकल्पेषु, संस्कृतग्रन्थान् पर्यरक्षन् यथाकालं जना बहुत्र देशेषु, तन्निदर्शनभूता भवन्निर्देशिकेयम्। विद्युद्यन्त्रैर्वार्त्ताविनोदभूयिष्ठेऽस्मिन् काले संस्कृतप्रचारोऽपि वर्धमानः श्रेयानित्यामोदामहे, वस्तुतस्तु भारतीयविद्वत्परिषदाद्यङ्गतया परस्परं संवदेमहि, श्रेयश्च परमवाप्स्यामः। ॐ तत् सत्। नारायणः।

  

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** S.S \<[snmp...@gmail.com]()\>  
> **To:** [bvpar...@googlegroups.com]()  
> **Cc:** narayanan er \<[drerna...@yahoo.com]()\>  
> **Sent:** Tuesday, 9 October 2012 9:11 AM  
> **Subject:** {भारतीयविद्वत्परिषत्} Re: Bṛhaddevatā  
> > 
> >   
> > 
> > 
> > 
> > 



> 
> >  style="font-family:times new roman,new york,times,serif;font-size:12pt"> >
> 
> > --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> to subscribe go to the link below and put a request  
> <https://groups.google.com/group/bvparishat/subscribe>  
> To unsubscribe from this group, send email to  
> [bvparishat+...@googlegroups.com]()  
> > 
> >   
>   
> > 
> > 

