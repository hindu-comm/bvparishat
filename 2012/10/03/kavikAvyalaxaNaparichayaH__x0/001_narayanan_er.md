+++
title = "001 narayanan er"

+++
[[narayanan er	2012-10-04, 12:09:33 [Source](https://groups.google.com/g/bvparishat/c/x0UjOs6Muog)]]



धन्यात्मन्,  
कुतः कस्मै कस्मै न रोचेत, यः स्पष्टमुच्चरन् शास्त्रं किञ्चित् सयुक्तिकं सप्रमाणं च वदन् सः श्रोतॄणामाशंसापात्रं भवति। तैलङ्गानामिव तवर्गोत्तरयकायसंयुक्तोच्चारणे चवर्गयकारसंयुक्तश्रावणे सत्यपि संस्कृतमुच्चरितुमेनं महान् बहुर्न कश्चिदपभ्रंशो बाधते, यथाश्रुतान्यपि क्वचिद् वाक्यानि तथा प्रयुङ्क्ते। स्थानप्रयत्नाद्यपेक्षं यथातथशिक्षिता वागन्यथा न भवेत्, या प्रयोक्तुरिष्टं प्रददाति। कविलक्षणं भामहमते, काव्यस्वरूपं च यथापरिशीलितं स्पष्टं विश्लेषयन् श्रावयतीति कर्णानन्दकरः पाठः। प्रज्ञा नवनवोन्मेषशालिनी प्रतिभा मतेति भट्टतौतस्य वाक्योद्धारणं कस्य मनसे नानन्दप्रदम् ? धर्मोपदेशः श्लाघनीयः, वेदोखिलो धर्ममूलमिति प्रख्यापनात्। सीतारामयोः कथया शोकस्यापि धर्मोपदेशप्रदर्शनं च स्पष्टमेव। रमणीयार्थप्रतिपादकः शब्दः काव्यमिति जगन्नाथवाक्योद्धरणं श्रोतव्यमेव। कविकथनवैलक्षण्यं पार्वतीलीलाकमलपत्रगणनप्रतिपादनस्य प्रतिपादनं मोदावहम्। सहृदयलक्षणकथनं श्राव्यमेतत्। पुस्तकग्रन्थयोः शब्दयोरस्य न लिङ्गभ्रम इति महती चास्य श्रद्धा शास्त्रे। श्रीमन्तं नागराजमभिनन्दानीहाहम्। साध्वीयं प्रवृत्तिः, या श्रोतॄंश्चानन्दयेत्। श्लाघनीया संस्कृतभारती च या श्रोतॄणामिह भाग्यायते। श्रावयित्रे विश्वासाय वासुकेयाय भवते स्वस्ति।  
इति सधन्यवादम्।  
नारायणः।

  

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** विश्वासो वासुकेयः (Vishvas Vasuki) > \<[vishvas...@gmail.com]()\>  
> **To:**  
> **Sent:** Wednesday, 3 October 2012 11:45 AM  
> **Subject:** {भारतीयविद्वत्परिषत्} कविकाव्यलक्षणपरिचयः  
> > 
> >   
> > 
> > 
> > 
> > 

> 
> >  style="font-family:times new roman,new york,times,serif;font-size:12pt"> >
> 
> > [कविकाव्यलक्षण](https://www.youtube.com/watch?v=brldzz6rgY8&feature=g-all-u)-विषये > मया श्रुतस्य संस्कृतभारत्या गतमासप्रकाशितस्य > श्रीनागराजप्राध्यापकोक्तस्य कस्यचन भाषणरमणीयस्य ज्ञानप्रदस्य (\<-- > शुद्धतासन्देहः) विज्ञापनम् इदम्। विशिष्य प्रतिभा/प्रज्ञा-विवरणं च > स्मृति-बुद्धि-मति-[विवरणं](https://www.youtube.com/watch?feature=player_detailpage&v=brldzz6rgY8#t=1085s) > मे बह्वरोचेत। युष्माकमपि प्रमोदाय भवेत्।  
>   
> > 
> > 
> > 

> 
> >  style="font-family:times new roman,new york,times,serif;font-size:12pt"> >
> 
> > --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> to subscribe go to the link below and put a request  
> <https://groups.google.com/group/bvparishat/subscribe>  
> To unsubscribe from this group, send email to  
> [bvparishat+...@googlegroups.com]()  
> > 
> >   
>   
> > 
> > 

