+++
title = "015 narayanan er"

+++
[[narayanan er	2012-10-07, 06:21:57 [Source](https://groups.google.com/g/bvparishat/c/x0UjOs6Muog)]]



महानुभाव,  
नौमि। ज्ञातेर्णमुलन्तरूपं भट्टवर्यै≍प्रतिपादितचरम्। ज्ञायं ज्ञायमेवाहमुत्तराणि प्रददानि, न किञ्चित्सोढव्यं मनसि मे प्रत्येति, यदि काचिदपि विद्या समुपासनीया सा हि यथाकालश्रमेण, श्रद्धया, वृद्धोपासनया क्वचित् क्वचिदपि जन्मान्तरार्जितेन वा पुण्येन। यत्किञ्चिदवतं वा नावगतं वा लवमपि तत्र न सेत्स्यामि। गताभ्यां वर्षाभ्यामियं भारतीयविद्वत्परिषन्मां साधु शास्ति। शास्त्रान्तर्वर्तिनां सूक्ष्माणामश्रुतपूर्वाणामुन्मीलयत्त्रीयं परिषदस्माकं भाग्याय कल्पते। यत् स्वल्पमपि ज्ञातं लवमिह न पिदधानि, समाधानदानगवेषणेनैव ज्ञानार्जनप्रयत्नस्यौचित्यात्। ध्यायं ध्यायं सरस्वतीं वाचं प्रयुञ्जीमहि। यथा वा ममैव पद्यमेतत्-  
विद्यामूर्तितया स्पृणोत्यविरतं भक्तानभीष्टैर्वरैरान्ध्यं क्लेशमपास्य या भगवती विज्ञानसन्दायिनी।  
वीणाऽऽलग्नकरां समस्तजगतामुत्साहदात्रीं परां वाचं वाग्भिरुपासितुं प्रथमतो भक्तस्य यत्नो मम।। इति।  
ज्ञानविवर्धने श्रान्तेरनुपेक्षणीयतायां नानुभूतैतावता सहनप्रतीति≍काचित्। बहुशास्त्रविदामेकत्र संवदतां परिषदियं मह्यं नितरां रोचते। अत्र संवदन्नैततत्पदार्थबोध इयान् क्लेश≍पदान्तरार्थबोधे च श्रान्त्या कुतः सेत्स्यामीति नैवाचिन्तयम्। ज्ञानानन्दपथिकानामामोद एव परमं फलम्। न मयि विद्वत्ता काचित्, परं समवायो ह्यत्र विदुषां ममापीषज्ज्ञानसंवर्धनाय प्रायततेति स्वाभाविकप्रायम्। एवं परिकरोमि-  
यथाकालश्रमेणैव श्रद्धया वृद्धसेवया। प्रसीदत्यर्जिता विद्या पूर्वजन्मसुकर्मभिः।। इति। अपि च वा प्राकृतमेतत्-  
उद्दमेण हि सिज्झन्ति कज्जाइं ण मणोरइँ। ण हि सुत्तस्स सीहस्स पविअन्ति मुहे मगा। इति।  
दीर्घप्रायया रचनयाऽनया महानुभावस्य भवतोऽरुचिपात्रतां बिभ्रन्नपि क्षमां याचमानो पुनरिह भवते नमस्कुर्वन्नारायणः।  

  

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** S.S \<[snmp...@gmail.com]()\>  
> **To:** [bvpar...@googlegroups.com]()  
> **Cc:** narayanan er \<[drerna...@yahoo.com]()\>  
> **Sent:** Saturday, 6 October 2012 10:05 AM  
> **Subject:** Re: {भारतीयविद्वत्परिषत्} कविकाव्यलक्षणपरिचयः  
> > 
> > 
> > 



