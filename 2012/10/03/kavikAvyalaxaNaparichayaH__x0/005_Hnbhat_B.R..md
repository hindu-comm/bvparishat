+++
title = "005 Hnbhat B.R."

+++
[[Hnbhat B.R.	2012-10-05, 11:59:30 [Source](https://groups.google.com/g/bvparishat/c/x0UjOs6Muog)]]



\> भवतः संस्कृतेन लेखनेन , अन्येभ्यः च्छात्रेभ्यः प्रेरणा ददाति ।  

> 
> >   
> > 
> > अत्र केचन च्छान्दोग्योपनिषदिति लिखन्ति । किमेतादृशस्थलेषु यदा न सधिः > कृता यदा वा वाक्यस्य प्रथमशब्दतया प्रयोगः क्कृतः तदा > अर्धाक्षरस्यापेक्षा भवति वा न वेति विद्वांसः स्वीयाभिप्रायं > ब्रुवन्त्विति निवेदयामि ।  
> भवदीयः  
> सुब्रह्मण्यशर्मा >
> 
> > 
> >   
>   
> > 
> > 

सर्वासां शङ्कानामुत्तरं पूर्वमेव दत्तम् - "भावग्राही जनार्दनः" इति यदि जनार्दन एव भावग्राही, किं पुनरस्मादृशां मानुषमात्राणां भावग्रहणे क्लेशः?

  

पाणिनीयानुसारेण,

  

  

छे च ६।१।७३

ह्रस्वस्य तुकिति वर्तते। छकारे परतः संहितायां विषये ह्रस्वस्य तुगागमो भवति। 

  

दीर्घात् छे तुकिति वर्तते। पदान्ताद् दीर्घात् परो यः छकारः तस्मिन् पूर्वस्य तस्य एव दीर्घस्य पूर्वेण नित्यं प्राप्तो वा तुगागमो भवति। कुटीच्छाया, कुटीछाया।

  

इति दीर्घस्य विकल्पेन तुगागमः, पदान्ताद् वा भवति, ह्रस्वस्य नित्यमेव।

  

शिवच्छाया, शिवस्य च्छत्रम्’ इति। लक्ष्मीच्छाया, लक्ष्मीछाया इति विकल्पेन दीर्घात् विकल्पेन तुक्, तस्य श्चुत्वेन चकारः इति पाणिनीयप्रक्रिया। विसर्गस्य तु कुत्रापि न तुक् विधीयते, नापि छकारस्य चकारः।

  

  

एवं प्रेरणा ददाति इत्यत्र कर्म अपेक्षितम्, छात्रेभ्यः इति संप्रदाने चतुर्थी चेत्, प्रेरणा इति प्रेरणाया बहुत्वमवगन्तव्यम्। एकस्या प्रेरणाया एव दानक्रियायाः कर्मत्वे, प्रेरणामिति द्वितीयान्तं रूपं स्यात्।

  

वाक्यपदीयकारेण अपभ्रंशप्रयोगः समर्थित एव अर्थबोधने समर्थ इति।

  

धन्यवादाः सर्वेभ्यो विद्वद्भ्यः मार्गदर्शनाय।



--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

