+++
title = "000 Narasimhacharya Iragavarapu"

+++
[[Narasimhacharya Iragavarapu	2012-10-14, 19:21:21 [Source](https://groups.google.com/g/bvparishat/c/n8SKDbwXU_Y)]]



सुखाद्युपलब्धिसाधनमिन्द्रियं मनः।(अत्रेदमवधारयन्तु)

समासवाक्यगतशाब्दबोधो यथा--------सुखादीनाम् उपलब्धिः सुखाद्युपलब्धिः।सुखाद्युपलब्धेः साधनं सुखाद्युपलब्धि

साधनम्।अत्र सुखादिशब्दस्य सुखादयोऽर्थः।तदुत्तरवर्ति षष्ठ्याः विषयत्वमर्थः।उपलब्धिर्नाम साक्षात्कारः।तदुत्तरवर्ति

षष्ठ्याः निष्ठत्वमर्थः।साधनं नाम जन्यतानिरूपित जनकतावत्।

एवं च, सुखादिविषयक साक्षात्कारनिष्ठ जन्यतानिरूपित जनकताश्रयत्वे सति इन्द्रियत्वं मनसो लक्षणमिति फलितम्।

मनसि समन्वयो यथा-----सुखादिविषयकः यः साक्षात्कारः इत्युक्ते "अहं सुखी,अहं दुःखी" इत्याकारकः।तन्निष्ठा या

जन्यता इत्युक्ते साक्षात्कारे विद्यमाना जन्यता।तन्निरूपिता या जनकता इत्युक्ते मनसि विद्यमाना जनकता।तदाश्रयत्वस्य इन्द्रियत्वय च द्वयोरपि मनसि सत्वात्समन्वयः।

अत्र इन्द्रियत्वमात्रोक्तौ चक्षुरादावतिव्याप्तिः।अतः सत्यन्तमुपात्तम्।तावन्मात्रोक्तौ आत्मन्यतिव्याप्तिः,ज्ञानमात्रम्प्रति

आत्मनः समवायिकारणत्वात्।अतः इन्द्रियत्वोपादानम्।तच्च प्रत्यात्मनियतत्वात्,अनन्तं परमाणुरूपं नित्यञ्च।

एकैकस्यात्मनः एकैकं मन इति आत्मनामनन्तत्वात्,मनसोऽप्यानन्त्यं बोध्यम्।

अभिवाद्य,

ऐएन्नेस्साचार्यः।

