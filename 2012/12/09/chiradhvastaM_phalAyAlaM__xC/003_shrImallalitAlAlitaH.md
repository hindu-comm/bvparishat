+++
title = "003 श्रीमल्ललितालालितः"

+++
[[श्रीमल्ललितालालितः	2012-12-28, 07:05:55 [Source](https://groups.google.com/g/bvparishat/c/xCi_8alryVE)]]



  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  

2012/12/27 narayanan er \<[drerna...@yahoo.com]()\>

  

> 
> > मयैवं विचारितम्-  
> "चिरध्वस्तं फलायालं न कर्मातिशयं विना। " इति कर्मातिशयं विना > चिरध्वस्तं फलाय न अलम् इत्युदयनाचार्यवाक्यमेव संशयमूलम्। >
> 

  

अत्र हरिदासाः -  

**चिरध्वस्तं** यागादि **कर्म्म अतिशयं -** तत्फलानुकूलव्यापारं **विना फलाय न अलं** - न समर्थम् ।  

इति ।  
  

> 
> > अत्र स्वर्गादिफलप्राप्तिः फलम्। >
> 

  
स्वर्गादि फलम् इत्युचितम् । तच्च फलं यागादेः कर्म्मणः ।  
  

> 
> > तदपि कर्मातिशयं विना स्वर्गादिफलाय न पर्याप्तमिति चेत्, >
> 

  

पूर्व्ववाक्ये फलस्यैव निरूपणात् , तत्पदेन कस्य विमर्शः कृतस्त्वया - इति न ज्ञायते ।  
  

> 
> > यागादिव्यापारस्यापि चिरध्वस्तत्वादप्यतिशयत्वं कथं भाव्यते, >
> 

  

यागादिव्यापारपदेन यागक्रियैवाभिप्रेत्येयमुक्तिस्तव । उद्देश्यस्य कर्म्मणस्त्वदीयेन्वये त्यागो दोषः । तथा तु न टीकादिषु विवक्षितम् ।
यागादिकर्म्मजन्यस्य यावत्फलं स्थितिमतोऽपूर्व्वस्यैव यागादिव्यापारपदेन विवक्षितत्वात् । तस्य कुतश्चिरध्वस्तत्वममापाद्यते त्वया । फलान्यथानुपपत्त्या कल्पितस्य तस्य फलोत्पत्तेः प्राङ्निवृत्तेरसम्भवात् ।  
  

> 
> > कर्मान्तरवत्तत्रापि कुतोऽतिशयत्वमिति। >
> 

  

कर्म्मान्तरपदेन किं विवक्षितं - यागादि वा , अन्यद्वा ।  

यागादि चेत् , तत्रपदेन किं विवक्षितम् - व्यापारो वा , अन्यद्वा ।  

व्यापार एवेति चेत् ।  
तस्य यावत्फलस्थायित्वमेवातिशयत्वम् ।  

इतरे विकल्पाः पूर्व्वव्याख्यानेनैव निरस्तप्रायाः ।  
  

> 
> > "स्वर्गकामो यजेत" इति श्रवणबलेन तत्कर्तॄणामवश्यसिद्धे फले, > पुनर्धर्मकल्पने किं प्रयोजनम्। >
> 

  
उक्तश्रुतिबलाद्यागादेस्स्वर्ग्गादिफलजनकत्वमसीयते । अथापि अद्य कृतं कर्म्म देहान्तरभाविस्वर्ग्गादिसुखहेतुः कथं स्यात् , न ह्यद्य पीतस्य जलस्य दशवर्षानन्तरजातायां तृप्तौ हेतुत्वं भवति , कार्य्याव्यहितपूर्व्वभावित्वात्कारणस्य इति । अत एव यावत्फलोदयं यागादेर्व्यापारस्य सत्त्वं प्रदर्शितम् । तथा च अद्य कृतं यागादि न सर्व्वथा नष्टं भवति , तत् धर्म्मात्मकं व्यापारमुत्पादयति । स च व्यापारः दीर्घकालस्थायी फलमुत्पाद्यैव नश्यति । इत्थं लोकदृष्टकार्य्यकारणभावानुरोध एवात्र धर्म्माधर्म्मादिकल्पने हेतुः ।  
  

> 
> > स्वर्गकामिनां जीवतामेव यागादिव्यापारः श्रुत्यनुसारी, नात्र कश्चिदतिशयः > कर्मणामिति। >
> 

  

एतावता स्पष्टं यत्त्वया सर्व्वत्रैव कर्म्मातिशयपदं समस्तं गृहीत्वैव भ्रमाश्रयत्वं प्राप्तम् । न तथास्ति । कर्म्म इति अतिशयम् इति च पदद्वयम् ।  

उपपादनप्रकारस्तु मूल एवोक्तः । मयापि प्रदर्शितः ।  

अत एवोपरमत्ययं जनः ।  

