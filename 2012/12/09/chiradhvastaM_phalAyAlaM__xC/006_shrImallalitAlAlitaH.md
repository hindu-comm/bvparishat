+++
title = "006 श्रीमल्ललितालालितः"

+++
[[श्रीमल्ललितालालितः	2012-12-29, 02:18:19 [Source](https://groups.google.com/g/bvparishat/c/xCi_8alryVE)]]



  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  

2012/12/27 श्रीमल्ललितालालितः \<[lalitaa...@lalitaalaalitah.com]()\>

  

> 
> > > ५. यागव्यापारस्य धर्मं प्रति हेतुत्वम्, धर्मस्य च तत् स्वर्गं > > प्रतीति क्रमो मीमांसकानामप्यविरुद्धं वा?  
> > 
> >   
> कथं न स्यात् । न हि यागानन्तरमेव स्वर्गाप्तिः ।

  

अत्र हरिनारायणैः प्रदर्शितं यत् मीमांसकाभिमतापूर्व्वेभ्यो नैयायिकाभिमतादृष्टस्य भेदोऽस्ति इति ।  
सत्यम् । तथैव । अथापि पदार्थान्तरमनाश्रित्य यागादेर्न स्वर्ग्गादिजनकत्वम् इत्यत्रैव सम्मतिर्दर्शिता मया । तच्च पदार्थान्तरं शक्तिर्व्वा व्यापारो वान्यत्किमपि वा इत्यत्र न मे तात्पर्य्यम् ।  
  

अथापि मम वाक्यानां भ्रमहेतुष्वन्तर्भावो यथा न स्यात् तथा बोधयतस्तस्य विदुषः कृतज्ञोऽहम् ।  
  

किञ्च , यागव्यापारस्य धर्म्मं प्रति हेतुत्वम् इति वदतः प्रश्नकर्त्तुराशयो न्यायमतविरुद्ध एवास्ति , यागव्यापारस्यैवादृष्टपदवाच्यस्य धर्म्मत्वात् ।  

अत एवानुपपन्नोऽपि प्रश्नोऽयं यागादिस्वर्ग्गाद्योर्मध्ये पदार्थविशेषाभ्युपगमे तात्पर्य्यमनुमायैव मयोत्तरेण विभूषितः ।  

  

  

प्रसङ्गात् अत्रोच्यते -  

यागादिगतस्वर्ग्गादिजनकशक्तिविशेषोऽपूर्व्वं मीमांसकानाम् । एतत् नात्माश्रितं , किन्तु कर्म्मवृत्ति ।  

नैयायिकानां तु शक्तेः पदार्थान्तरत्वास्वीकारात् , व्यापारविशेषात्मक एवादृष्टः । स च आत्मनो गुणविशेषः ।  

वेदान्तिनां तु ईश्वरप्रीतेरेव धर्म्मत्वम् । ईश्वरप्रीतिश्च तदाज्ञास्थानीयश्रुतिस्मृत्याद्यनुकरणात् , श्रुतिस्मृती ममैवाज्ञे इति स्मृतेः ।  
  

इत्थं भिन्नानां पदार्थानां मध्येऽनुमितिर्व्वाऽर्थापत्तिर्वा सर्व्वेषां सम्मता इति प्रदर्शितम् ।  

  

