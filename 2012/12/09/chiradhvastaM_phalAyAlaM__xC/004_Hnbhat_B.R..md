+++
title = "004 Hnbhat B.R."

+++
[[Hnbhat B.R.	2012-12-28, 08:24:23 [Source](https://groups.google.com/g/bvparishat/c/xCi_8alryVE)]]



![Inline image 1](https://groups.google.com/group/bvparishat/attach/628926c3b17d42a7/image.png?part=0.1)  

  

The above is the extract of the commentary on the Kusumanjali of Udayana, quoted by Vishvanatha.

  

व्यापारः - यमजनयित्वा फलाजनकत्वम्, स तद्व्यापारः - इति नैयायिकाः। नैयायिकमतेन उपस्थापितस्य व्यापारस्य स्वोक्तिभिरेव अन्यथापादनं न युक्तियुक्तम्। तत्रैव दर्शनानुसारेण विचारार्हत्वात्। अन्यथा सर्वसिद्धान्तसंप्लव एव न भवति, नापि स्वोद्दिष्टं ज्ञानवर्धनं संशयनिवारणं वा, प्रकरणं विना पर्यालोचनेन।

  

कार्यकारणभावे अनन्यथासिद्धत्वम्, अव्यवहितपौर्वापर्यं च न्यायशास्त्रसिद्धम्, अत एव विचरारः - चिरध्वस्तत्वविचारः। नापि व्यापारेण व्यापारिणोऽन्यथासिद्धत्वमिति मूले एव स्पष्टीकरणात्। साध्यसाधनभावस्यान्यथानुपपत्त्या नैयायिकमतेन अदृष्टः कल्प्यते, धर्मरूपः व्यापारः इति मुक्तावल्यामेव स्पष्टम्।

  

एवमेव, मीमांसकाभिमतस्यापूर्वस्य अनभ्युपगमे ग्रन्थस्य तात्पर्यात्, स्वमते, तस्य अदृष्टातिशयादिपदवाच्यव्यापारेणैव साधनमिष्टम्। इति प्रकरणानुसारेण। यद्यपि अदृष्टौ - धर्माधर्मौ आत्माश्रयगुणविशेषौ इति नैयायिकमतानुसारेण सिद्धौ, अपूर्वं त्रिविधमपि मीमांसकमतेन सिद्धमेव, पुण्यापुण्यपदवाच्यौ धर्माधर्मौ वा पौराणिकमतेन, तथापि धर्मपदस्य तत्तच्छास्त्रानुसारेण नियतपरिभाषणात् परस्परं संप्लवो न कर्तव्यः इत्येव मम मतिः। "चोदनालक्षणो धर्मः" इत्येव मीमांसकाभिमतधर्मलक्षणम्, स्मार्तं तु "अहिंसा सत्यमस्तेयम् - "इत्यादिभिः स्मृतिकारैर्निरूप्यमाणः, ""यतोऽभ्युदय निश्रेयससिद्धिःस धर्मः' इति, स्वस्वशास्त्रानुसारेण परिभाषणं दरीदृश्यते। "आत्मविभिविशेषगुणौ धर्माधर्मौ अदृष्टपदवाच्यौ" इति नैयायिकाभिमतादृष्टनिरूपणावसरः गुणप्रकरणे\\

  

इत्युपरमामि विदुषां विश्लेषणानि बहुमानयन्

  

  

  

  

  

  

  

  

  
  

2012/12/28 श्रीमल्ललितालालितः \<[lalitaa...@lalitaalaalitah.com]()\>  



> 
> > 
> > --  
> > 
> > 



