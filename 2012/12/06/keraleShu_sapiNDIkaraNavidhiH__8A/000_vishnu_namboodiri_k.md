+++
title = "000 vishnu namboodiri k"

+++
[[vishnu namboodiri k	2012-12-06, 03:56:26 [Source](https://groups.google.com/g/bvparishat/c/8A43XqDYZM0)]]



विद्वांसः- इदं जिज्ञासे- पत्यौ जीवति सति मृतायाः पत्न्याः सपिण्डीकरणं न संवत्सरान्ते विधीयते केरलीयैः ब्राह्मणैः।किन्तु पत्युः मरणं यावत् साअसपिण्डीकृताप्रतीक्षते।तावत्पर्यन्तं प्रेतत्वेनैव तस्याः स्थितिः।सपिण्डीकरणेन पितृलोकं प्रापितेपत्यौ हिपत्न्याः पिण्डसंयोजनेन संयोजनमिति तेषामभिप्रायः। 'पत्याचैकेनसंपत्नी पिण्डसिद्धानुगच्छति'- इति किमपि वचनं प्रमाणतया उच्यते साम्प्रदायिकैः। सं पत्नी पत्या सुकृतेन गच्छताम्, यज्ञस्य युक्तौ धुरि यावभूताम् संजानानौ...इति च किमपि वचनं केरलीयगृह्यप्रयोगपुस्तकेषु दृश्यते प्रकृते। अत्र अकेरळीयानां विप्राणां कः सम्प्रदायः- इति सप्रमाणमुपदिशन्तु-इति प्रार्थना। किञ्चप्रतिसांवत्सरिकश्राद्धमपि केरलीयाः एकोद्दिष्टविधिनैव कुर्वन्ति। प्रेत-पितृशब्दयोः को विशेषः-इत्यपि जिज्ञासा।कृपया विद्वांसः विशदीकुर्वन्तु।

