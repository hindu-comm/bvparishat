+++
title = "002 narayanan er"

+++
[[narayanan er	2012-12-21, 14:53:01 [Source](https://groups.google.com/g/bvparishat/c/Pt-6pRrAdZM)]]



आर्षं सिद्धदर्शनं च धर्मेभ्यः। मा दिवा स्वाप्सीः। समिध आधेहि। मा कूपं निरीक्षयेः। मा वृक्षारोहणं कुर्याः। सत्यं वद। धर्मं चर। स्याध्यायान्मा प्रमदः। आचार्याय प्रियं धनमाहृत्य प्रजातन्तुं मा व्यवच्छेत्सीः। सत्यान्न प्रमदितव्यम्। धर्मान्न प्रमदितव्यम्। कुशलान्न प्रमदितव्यम्। भूत्यै न प्रमदितव्यम्। स्वाध्यायप्रवचनाभ्यां न प्रमदितव्यम्। देवपितृकार्याभ्यां न प्रमदितव्यम्। मातृदेवो भव। पितृदेवो भव। आचार्यदेवो भव। अतिथिदेवो भव। राष्ट्रदेवो भव। यान्यनवद्यानि कर्माणि तानि सेवितव्यानि। नो इतराणि। यान्यस्माकं सुचरितानि तानि त्वयोपास्यानि। नो इतराणि। ये के चास्मच्छ्रेयांसो ब्राह्माणाः तेषां त्वयाऽऽसनेन प्रश्वसितव्यम्। आसनं दत्वा तेषां सम्मानो विधेयः।  
अकृत्वा परसन्तापमगत्वा खलनम्रताम्।  
अनुत्सृज्य सतां मार्गं यत् स्वल्पमपि तद् बहु।।  
न देवाय न धर्माय न बन्धुभ्यो न चार्थिने।  
दुर्जनेनार्जितं द्रव्यं भुज्यते राजतस्करैः॥  
विद्या मित्रं प्रवासेषु भार्या मित्रं गृहेषु च।  
रुग्णस्य चौषधं मित्रं धर्मो मित्रं मृतस्य च॥  
अशृण्वानाः पुराणानां धर्माणां शतशो नराः।  
उत्पथं प्रतिपत्स्यन्ते काममन्युसमीरिताः।।  
ब्रह्महत्या न तस्य स्यादिति धर्मेषु निश्चयः।  
क्षत्रियाणां स्थितो धर्मः क्षत्त्रियोऽस्मि तपोधन।।  
आहारनिद्राभयमैथुनश्च सामान्यमेतत् पशुभिर्नराणाम्।  
धर्मो हि तेषामधिको विशेषः धर्मेण हीनः पशुभिः समानः॥  
तर्कोऽप्रतिष्ठः श्रुतयो विभिन्ना नैको ऋषिर्यस्य मतं प्रमाणम्।  
धर्मस्य तत्त्वं निहितं गुहायां महाजनो येन गतः स पन्थाः॥  
तथा सर्वे न सन्देहो धर्मा धर्मभृतांवरम्।  
प्रविष्टा राजधर्मेण आचारविनयस्तथा।  
वेदोक्ताश्चैव ये धर्माः पाषण्डेषु च कीर्तिताः।  
तथैव मानुषा धर्मा धर्माश्चान्ये तथेतरे।।  
धर्म एव हतो हन्ति धर्मो रक्षति रक्षितः।  
तस्माद्धर्मो न हन्तव्यो मा नो धर्मो हतोऽवधीत्।।  
नरत्वं दुर्लभं लोके विद्या तत्र सुदुर्लभा।  
शीलं च दुर्लभं तत्र नयस्तत्र सुदुर्लभः॥  
नरत्वं दुर्लभं लोके विद्या तत्र सुदुर्लभा।  
कवित्वं दुर्लभं तत्र शक्तिस्तत्र सुदुर्लभा॥  
आचारः परमो धर्म आचारः परमं तपः।  
आचारः परमं ज्ञानमाचरात् किं न साध्यते॥  
क्रोधो मूलमनर्थानां क्रोधः संसारबन्धनम्।  
धर्मक्षयकरः क्रोधः तस्मात् क्रोधं विवर्जयेत्॥  
राजपत्नी गुरोः पत्नी भ्रातृपत्नी तथैव च।  
पत्नीमाता स्वमाता च पञ्चैते मातरः स्मृताः॥  
जनिता चोपनेता च यश्च विद्यां प्रयच्छति।  
अन्नदाता भयत्राता पञ्चैते पितरः स्मृताः॥  
सतां हि दर्शनं पुण्यं तीर्थभूताश्च सज्जनाः।  
कालेन फलते तीर्थम् सद्यः सज्जनसङ्गतिः॥  
शतेषु जायते शूरः सहस्रेषु च पण्डितः।  
वक्ता दशसहस्रेषु दाता लक्षेषु जायते॥  
अल्पानामपि वस्तूनां संहतिः कार्यसाधिका।  
तृणैर्गुणत्वमापन्नैः बध्यन्ते मत्तदन्तिनः॥  
यो ध्रुवाणि परित्यज्य अध्रुवाणि निषेवते।  
ध्रुवाणि तस्य नश्यन्ति अध्रुवाणि नष्टमेव हि॥  
युक्तियुक्तं वचो ग्राह्यं बालादपि शुकादपि।  
युक्तिहीनं वचस्त्याज्यं वृद्धादपि शुकादपि।।

  

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** shrinivasa varakhedi \<[shri...@gmail.com]()\>  
> **To:** "[veer...@gmail.com]()" \<[veer...@gmail.com]()\>  
> **Cc:** bvparishat \<[bvpar...@googlegroups.com]()\>  
> **Sent:** Thursday, 20 December 2012 8:13 PM  
> **Subject:** Re: {भारतीयविद्वत्परिषत्} need for some good sayings on > different aspects of life in shastras  
> > 
> > 
> > 



