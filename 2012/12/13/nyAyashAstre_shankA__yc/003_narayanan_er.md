+++
title = "003 narayanan er"

+++
[[narayanan er	2012-12-16, 20:19:34 [Source](https://groups.google.com/g/bvparishat/c/ycIzPWCTL60)]]



समाप्तपुनरात्तत्वं नाम वाक्यदोषविशेषः। वाक्ये अन्विते समाप्ते तदवयवानां अन्वयार्थं पुनरादानं दोषत्वेन कल्प्यते। स एव समाप्तपुनरात्तत्वं दोषविशेषः। नूतनजलधररुचये गोपवधूटीदुकूलचौराय तस्मै कृष्णाय नमः इत्यन्वयेनैव वाक्ये समाप्ते पुनरात्तत्वं तदनन्तरवाक्यभागस्य यथा-संसारमहीरुहस्य बीजाय-इति। तत्परिहारस्तु-कुतस्तस्मै कृष्णाय नमः? इति चेत्-कृष्णस्य संसारमहीरुहबीजत्वं तन्नमने उचितमिति। तल्लक्षणं च-समाप्य पुनरादाने समाप्तपुनरात्तकम्-इति प्रतापरुद्रीये विद्यानाथः। तथा च न्यायसिद्धान्तमुक्तावल्यामेवं मङ्गलमाचरता विश्वनाथतर्कपञ्चाननभट्टाचार्येणोक्तम्-  
चूडामणीकृतविधुर्वलयीकृतवासुकिः। भवो भवतु भव्याय लीलाताण्डवपण्डितः।। इति। अत्र भवः भव्याय भवतु इति शान्ताकाङ्क्षायां पुनः किमर्थं लीलाताण्डवपण्डितः इति चेत्-उच्यते, नात्र दोषः, कथम्? लीलाताण्डवपण्डितस्यैव भवस्य चूडामणीकृतविधुत्वे च वलयीकृतवासुकित्वे च औचित्यम्। भवस्य भव्यभूतिं प्रति तत्ताण्डवे एव विवक्षितत्वात्, आभरणरहितस्य नर्तकस्य ताण्डवं नोचितमिति दर्शयति-चूडारत्नतया चन्द्रकलाधारणं मालावन्नागराजधारणं च लीलया इव ताण्डवेऽपि भगवतः पाण्डित्यम्। वाक्यस्य वाच्यदृष्ट्या समाप्तपुनरात्तत्वेऽपि अर्थान्तदृष्ट्या प्रयोजनापेक्षया तत्परिहारः।  

  

  

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** Pranava S M \<[pranava...@gmail.com]()\>  
> **To:** [bvpar...@googlegroups.com]()  
> **Sent:** Thursday, 13 December 2012 5:28 PM  
> **Subject:** {भारतीयविद्वत्परिषत्} न्यायशास्त्रे शङ्का  
> > 
> >   
> > 
> > 
> > 
> > 





