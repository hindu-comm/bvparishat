+++
title = "000 sadasivamurty rani"

+++
[[sadasivamurty rani	2012-12-02, 21:40:08 [Source](https://groups.google.com/g/bvparishat/c/ZyWamDG8Q80)]]



सर्वेभ्य: प्रणामा:!  

परमहंसयोगानन्दस्य आत्मकथा विंशतिशताब्दीयसर्वोत्तमग्रन्थशतके अन्यतमा इति सर्वविदितविषय एव। लोकप्रशस्तग्रन्थोऽयं एतावदवधि ३३ विश्वसभ्यभाषासु अनूदिता विलसतीति च ज्ञातविषय एव। ग्रन्थेऽस्मिऩ् आत्मसौन्दर्यम्, आनन्दस्य पारम्यम्, मरणोत्तरपुनरुत्थानादिविशेषा: नैके पठितृहृदयावर्जका: द्रुश्यन्ते।  

  

अधुना ग्रन्थॊऽयं "योगिन: आत्मकथा" इति नाम्ना सरलसंस्कृतभाषायामपि प्रकाशिता वर्तते इति वक्तुमत्यन्तमुदावहविषयोऽयम्। श्रीश्री परमहंसयौगानन्देन स्थापितया "योगदासत्संगसोसैटी आफ़् इण्डिया" सस्थया प्रकाशितोऽयम् संस्कृतानुवाद:। राञ्ची नगरस्थानां प्रकाशकानां सकाशे उपलभ्यते अयं ग्रन्थ:।

अस्य अनुवादकर्त्री वर्तते "आचार्यगायत्री देवी" ।(कदापि अनुवादकर्तॄणां नामानि ग्रन्थे न प्रकाशयन्ति एते प्रकाशका:) एषा महोदया अधुना आन्ध्रप्रदेशस्थे आन्ध्रविश्वविद्यालये संस्कृतविभागे आचार्यपदव्यां विराजते। तस्या: सकाशेऽपि ग्रन्थोऽयमुपलभ्यते। महत: अस्य ग्रन्थरत्नस्य मूल्यमस्ति केवलम् १५०/- रूप्यकाणि।  

पुस्तकप्रिया: तत् पुस्तकम् उपर्युक्तस्थानाभ्यां प्राप्तुं शक्नुवन्ति।

  

डा. राणि सदाशिव मूर्ति:

