+++
title = "012 श्रीमल्ललितालालितः"

+++
[[श्रीमल्ललितालालितः	2012-12-17, 02:49:18 [Source](https://groups.google.com/g/bvparishat/c/vQLrIMdL1ZE)]]



वैद्यनाथेनोद्धृताद्भाष्यात्स्फुटमेतद् यद् **भाष्ये** इन्द्रियसङ्ख्यादिविषयकविचारस्य नाभावः ।  
अथापि भाष्यमेतद् इन्द्रियाण्येकादशेतिस्थापयत्परिभाषाकारविरुद्धमिवाभाति यत् ; तन्नास्ति , भाष्यार्थस्यास्फुटत्वात् - इति प्रदर्श्यतेऽधस्ताद् ।

  
  
On Dec 16, 2012 11:52 AM, "V Subrahmanian" \<[v.subra...@gmail.com]()\> wrote:  

> 
> > > 
> > > > 
> > > > 
> > > > उद्धृतशांकरभाष्यादिषु कुत्रापि एतादृशी चर्चा नासीत् । प्रत्युत  
> > आचार्यैः योगशास्त्रोक्ताः विशेषाः मनोविषये अङ्गीक्रियन्ते व्यवहारश्च > > निष्प्रत्यूहं प्रचलति । > > > > 
> > > > 
> > > > 
> > 
> >   
> अत्रोदाहृतब्रह्मसूत्रभाष्यान्ते (२.४.६) इन्द्रियाणां संख्याविषये बहुधा > विचार्य एवं निर्णीतमस्ति -  
>   
> // तथा ’दशेमे पुरुषे प्राणा आत्मैकादशस्ते > यदास्माच्छरीरान्मर्त्यादुत्क्रामन्त्यथ रोदयन्ति’ (बृ.उप.३.९.४) > इत्येकादशानां प्राणानामुत्क्रान्तिं दर्शयति । >
> 
> > 

  
"**आत्मशब्देन चात्रान्तःकरणं गृह्यते , करणाधिकारात्**" - इत्यत्र **भाष्यम्** । अत्रेन्द्रियाधिकारात् इत्यनुक्त्या इन्द्रियत्वप्राणत्वयोर्भेदः शङ्क्यते ।  
  
किञ्च , **बृहदारण्यके** *दशेमे प्राणाः पुरुषे* इति धीकर्म्मेन्द्रियाणां दशतोक्ता । ततः पृथगन्तःकरण**स्यात्मपदेन** ग्रहात् , प्रकृतकरणत्वेन सजातीयत्वेऽपि , प्राणशब्दितेन्द्रियदशकाद्भिन्नत्वमेव सिद्धम् । न च प्राणपदस्यात्मन्यन्वयः । तस्य भिन्नवचनत्वात् ।  
  

> 
> > 
> > .....*तस्मादेकादशैव प्राणाः शब्दतः कार्यतश्चेति सिद्धम्* । //  
> > 
> > 

  
यद्यपि **बृहदारण्यकभाष्यं** नान्तःकरणस्य प्राणत्वसिद्धयेऽप्यऽलमित्थम् , अथापि **प्राण**पदस्य करणत्वाभिप्रायेण कथञ्चिदुक्त**भाष्योपसंहारवाक्यं** स्यादप्युपपन्नम् ।  
इत्थं **प्राण**पदस्य करणमात्रपरत्वात् , पुरुषस्यैकादशकरणवत्त्वं सिद्ध्यति , न तु अन्तःकरणस्येन्द्रियत्वमपि ।  
यदि तु करणत्वमेवेन्द्रियत्वं , तर्हि दण्डादीनामपि तत्स्यात् ।  
यदि प्रत्यक्षप्रमाकरणत्वं , तर्हि मनसः साधारणत्वेन करणत्वाभावान्नेन्द्रियत्वं स्यात् ।  
**ननु** सुखादिप्रत्यक्षे मनसोऽसाधारणत्वम् - इति चेत् ।  
**न** । सुखादेरात्मधर्म्मत्वेन साक्षिभास्यत्वात् । **तार्किकमते** सुखदुःखादीनामात्मधर्म्मत्वं , तदीयमानसप्रत्यक्षे चान्तःकरणमासाधारणम् । **सिद्धान्ते** तु तेषाम् - अन्तःकरणधर्म्मत्वात् , अन्तःकरणस्य च साक्षिभास्यत्वात् , - साक्षिभास्यत्वमेव ।  
इत्थमिन्द्रियत्वनिराकरणेनातीन्द्रियत्वस्य परिहृतत्वादन्तःकरणस्य सुखादिप्रत्यक्षगोचरतोपपद्यते ।  
**एतावत्परिभाषाकारानुकूलम्** ।  
  
**अथ अन्या रीतिः परिभाषाननुकूलापि** मनस इन्द्रियत्वं स्वीकृत्य प्रदर्श्यते या जिज्ञासिता संन्यासिना -  
**अथ** *अपञ्चीकृतभूतोपादानकत्वे सति नित्यपरोक्षत्वमिन्द्रियत्वं * **सिद्धान्त**सम्मतम् । तथा च , **प्राण**शब्देनान्तःकरणस्यापि सङ्ग्रहः सम्भवति , इन्द्रियलक्षणाक्रान्तत्वात् ।  
**अस्तु** । **तदैतस्मिन्पक्षे** 'अहं सुखी' - इत्यादिप्रत्ययानामप्रत्यक्षता आपद्येत । आत्मनः सुखादिधर्म्माभावात् । अन्तःकरणस्य चेन्द्रियत्वेनातीन्द्रियत्वात् । अतीन्द्रियत्वे चाप्रत्यक्षता , इन्द्रियकरणकस्यैव ज्ञानस्य प्रत्यक्षत्वात् ।  
**न** । करणत्वेनातीन्द्रियत्वेऽपि , अहङ्कारादिवृत्त्यात्मना परिणतस्यान्तःकरणस्य तथात्वाभावात् ।  
इत्थमन्तःकरणस्येन्द्रियत्वं स्वीकृत्यापि **परिभाषोक्तशङ्कायाः समाधानः** प्रदर्शितः । **अत्रास्माकं गुरवो गौडब्रह्मानन्दा पथप्रदर्शकाः** ।  
  

> 
> > 
> > (आत्मा = मनः)  
> इति इन्द्रियाणि आहत्य एकादश (मन अन्तर्भाव्य) ।  
> > 
> > 

  
नैतत् । **प्राणा आहत्यैकादश** इत्येव **सूत्रोपनिषद्भाष्याभ्यां** सिद्ध्यति । प्राणाश्च करणानि - इत्येतावदेव ; करणाधिकारात् इतिभाष्याद् ।  
किञ्च , इन्द्रियाण्येकादशेत्युक्त्वापि मनसस्तथात्वेनाप्रसिद्धिं विचार्यैव मन अन्तर्भाव्य इत्युक्तमुपपन्नं स्याद् , नान्यथा । तथा च , अनिन्द्रियेणैवान्तःकरणेनैकादशत्वपूर्त्तिः । तथा च , **बृहदारण्यकभाष्यम् -  
दशेमे पुरुषे कर्म्मबुद्धीन्द्रियाणि - प्राणाः** ।  
***अत्रानन्दगिरयः** -**  
प्राणशब्दार्थमाह - कर्म्मेति ।  
***इ्त्थं कर्म्मेन्द्रियाणां धीन्द्रियाणां च प्राणपदार्थत्वं , न त्वात्मनोऽपि ।  
अत एवाग्रे **भाष्यम् -  
आत्मा मन एकादश - एकादशानां पूरणः** ।  
  

