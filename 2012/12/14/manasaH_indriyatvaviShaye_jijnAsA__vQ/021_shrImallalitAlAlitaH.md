+++
title = "021 श्रीमल्ललितालालितः"

+++
[[श्रीमल्ललितालालितः	2012-12-27, 06:47:09 [Source](https://groups.google.com/g/bvparishat/c/vQLrIMdL1ZE)]]



  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  

2012/12/26 V Subrahmanian \<[v.subra...@gmail.com]()\>

  

> मान्याः  
>   
> प्रवर्तमानविचारमधिकृत्य केवलं केचनांशाः प्रस्तूयन्ते मत्पक्षत > उपसंहारत्वेन -  
> (पूर्वपत्रं कृपया पश्यन्तु संबधग्रहणार्थम्)  
> > 
> > 
> > -   अत्र स्मृतिबाध एवमभिप्रायेण - ’वचनेन न्यायो बाध्यते’ इति >     पूर्वमीमांसान्यायात् । >
> 
> > 

कीदृशेन वचनेन इति निरूपणीयं तावत् ।  

न ह्यनिरूपितप्रामाण्येन वचनेन बाध्यते किञ्चिदनुपपन्नेन वा ।  

अनुपपन्नता च वचनस्य इतरवचनन्यायादिविरुद्धत्वादुपपादकेन्द्रियत्वानिरूपणाच्च ।  
  

तथा हि -  
  
एतस्माज्जायते प्राणो मनः सर्व्वेन्द्रियाणि च इति दशेमे पुरुषे प्राणा आत्मैकादश इति च श्रुत्या विरोधः । भेदव्यपदेशन्यायेनापि तथा । तथा च भाष्यमनुपपन्नं स्यात्त्वदानुकूल्येन व्याख्याने ।  
  

भाष्यार्थोपपादकमिन्द्रियत्वञ्च किम् ।  

न तावत् प्रत्यक्षकरणत्वम् । तथात्वे कर्म्मेन्द्रियाणामसङ्ग्रहात् । तार्किकाणामिवाद्वैतिभिः सुखदुःखादेर्मानसप्रत्यक्षास्वीकारात् च , साक्षिभास्यत्वात्तेषाम्।  

नाप्यपञ्चीकृतभूतोत्थत्वम् । पञ्चीकृतभूतानामपीन्द्रियत्वापत्तेः ।  

नापि नित्यपरोक्षत्वविशिष्टं तत् । मनसः साक्षिप्रत्यक्षत्वात् । इन्द्रियाणाञ्च सर्व्वथैवाप्रत्यक्षत्वात् ।  

इत्थमिन्द्रियस्वरूपानिरूपणादपि भाष्यादिकमनुपपन्नम् ।  
  

> 
> > 
> > -   ’सत्यमेतत्’ इति भाष्ये श्रुतौ पृथक्शब्देन व्यपदेशस्य सम्मतिरुक्ता >     । परं तु तद्व्यपदेशो न प्राणव्यपदेशवन्मन्तव्य इति >     पूर्ववाद्यभिप्रायं निराकरोति । >
> 
> > 

यदेतदुक्तं तद्भाष्यानभिज्ञत्वमेव प्रकटयति तव । तथा हि मनसो वर्ज्जनमेवापादितं 'ननु मनसोऽप्येवं सति वर्ज्जनमिन्द्रियत्वेन प्राणवत् स्यात् ' इति शङ्कावाक्ये । अत एव सत्यमित्यनेन सम्मतिरपि तत्रैव प्रदर्श्यते भाष्यकारेण । न तु भेदव्यपदेशसत्त्वे , तस्यापादनाविषयत्वात् ।  

इत्थं श्रौतत्वं मनोऽनिन्द्रियत्वस्यायातम् ।  



> 
> > 
> > -   स्मृतिवचनबाधं न्यायस्य दर्शयित्वा युक्तिमपि प्रदर्शयति - ’प्राणस्य >     तु इन्द्रियत्वं न श्रुतौ स्मृतौ वा प्रसिद्धमस्ति’ इति । एतेन >     दर्शित/उदाहृतस्मृतेः प्रसिद्धिं भाष्यकारा मन्यन्ते । >
> 
> > 

पूर्व्वदर्शितप्रकारेण मनसो वर्ज्जनस्य श्रौतत्वेन स्वीकारस्यैव भाष्याभिमतत्वात् स्मृतिसमर्थितमेव मनइन्द्रियत्वम् अत एव च गौणम् इति सिद्ध्यति । सत्यम् इत्यादिवाक्यस्य स्मृतिमूलकप्रसिद्धिमात्रविषयत्वात् ।  

> 
> > 
> > -    तां च प्रसिद्धिमेवं द्रष्टुं शक्नुमः- >
> [**http://tinyurl.com/c2hx8ws**](http://tinyurl.com/c2hx8ws)
> (मनुस्मृतिः)  
> > |                                               | > |-----------------------------------------------| > | *एकादशेन्द्रियाण्याहुर्यानि पूर्वे मनीषिणः* । | >
> 
> > 

  
स्मृतिरेषा कोराडेन विदुषा प्रागेव दर्शिता । अथाप्येषा श्रुतिन्यायविरुद्धत्वाद्बाधितैव वा स्वतन्त्रमात्रोपयुक्ता वा ज्ञेया । न हि वेदान्तेऽस्या उपयोगः ।  
  

> 
> > 
> > परिभाषायां तार्किकाभिमतेन्द्रियत्वमेव मनसः निराकृतम् । अतो अन्ते > यदुक्तं अन्तरिन्द्रियनिग्रहः....इत्यादि तन्न स्वोक्तिविरोधो वा गौणं वा > । >
> 
> > 

  

एतत्प्रमादाद्वोक्तमितरमताभिप्रायेण वा ।  

अथवा भवतु त्वदिष्टं किञ्चिदिन्द्रियत्वं मनःसाधारणं वेदान्तिसम्मतम् । किं तत् इति यावन्न निरूप्यते तावत्कथं तस्योपपादकता । न हि अनिरूपितोऽपि हेतुः साधको भवति । निरूपणञ्च यथा न सम्भवति तथा प्रदर्शितमेव ।  

> 
> > 
> > 
> > 
> > ’तदात्मकं हि *द्वादशविधं करणं बुद्ध्यादि* ..." इति बृ.उ.४.४.२ ’सर्वे > प्राणा अनूत्क्रामन्ति’ इत्यस्य श्रुतिवाक्यस्य भाष्यावसरे > ।तत्रानन्दगिरिवाक्यम् - ’*एकादशविधं करणमित्यभ्युपगमात्कुतो* > द्वादशविधत्वमित्याशंक्य विशिनष्टि - बुद्ध्यादीति ।’ इति । अत्र > प्राण-इन्द्रियसंवादे मन इन्द्रियैः सह *प्रायपाठत्वेन* श्रुतम् > ।ब्रह्मसूत्रम् २.४.३.६ इत्यत्रान्ते ’सर्व’शब्दलिङ्गेन वागादयः सर्वे मन > अन्तर्भाव्य गृह्यन्ते, *श्रुत्यनुसारेणैव* ।  
> > 
> > 

  

यद्यत्करणं तत्तदिन्द्रियम् इत्यव्याप्तेर्न करणत्वमात्रपरायाः श्रुतेर्मनइन्द्रियत्वानुकूल्यम् इति तु बालानामपि सहजम् । अत एव च प्राग् न करणत्वमेवेन्द्रियत्वम् इत्याद्युक्तं मया ।  
  

> 
> > 
> > कठोपनिषदि २.३.१०,११ ’यदा पञ्चावतिष्ठन्ते *ज्ञानानि मनसा सह* । > बुद्धिश्च न विचेष्टते तामाहुः परमां गतिम् ॥ १० ॥ तां योगमिति मन्यन्ते > *स्थिरामिन्द्रियधारणाम्* । अप्रमत्तस्तदा भवति योगो हि प्रभवाप्ययौ ॥ ११ > ॥इत्यत्र भाष्ये - ’स्थिराम् इन्द्रियधारणाम् - स्थिरामचलाम् > इन्द्रियधारणां *बाह्यान्तःकरणानां* धारणमित्यर्थः” इति श्रुत्यनुसारेणैव > मनस इन्द्रियैः सह गृहीत्वा व्याख्यानम् ।  
> > 
> > 

  

एतन्न मनइन्द्रियत्वसाधकम् । ज्ञानेन्द्रियैः सह मनसो निरोधस्य मोक्षसाधनत्वकथनादेवाग्रेऽपीन्द्रियमात्रग्रहणेऽप्युभयपरत्वेन व्याख्यानं न तु मनस इन्द्रियत्वोपपादनाय । किञ्च मनसो भिन्नपदेन ग्रहणाद्भिन्नत्वसाधकमेवैतदपि ।  



> 
> > 
> > साक्षाच्छ्रुतिवाक्यालाभादेव स्मृतिमुदाहरन्ति । एवं च भाष्यमनवद्यं > सर्वत्र इति सिद्धम् ।  
> > 
> > 

  

यद्यपि भेदव्यपदेशिकाः श्रुतय उपलभ्यन्ते अथापि तास्तिरस्कृत्य स्मृत्या बद्धादरस्य निरासायायासः क्रियते ।  
तथा हि स्मृतिरपि पूर्व्वे मनीषिण आहुः इत्यनेन मनीषिविशेषेषु मनस इन्द्रियत्वेन प्रसिद्धिमाह न तु तस्या प्रमामूलत्वमपि । किञ्च तत्रासम्मतिरपि मनुना दर्शिता पूर्व्वमनीषिमतत्वेन तद्वर्णनात् । प्रमापि न तन्मूलं सम्भवति इति तु इन्द्रियत्वानिरूपणादेव सिद्धम् ।  
  

एतावता न श्रुत्यादेः स्पष्टमिन्द्रियत्वसाधकत्वं न वा भाष्यं तत्रालम् इति प्रदर्शितम् ।  

