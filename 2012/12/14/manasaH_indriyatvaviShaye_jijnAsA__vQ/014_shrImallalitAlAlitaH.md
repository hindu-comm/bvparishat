+++
title = "014 श्रीमल्ललितालालितः"

+++
[[श्रीमल्ललितालालितः	2012-12-18, 01:52:56 [Source](https://groups.google.com/g/bvparishat/c/vQLrIMdL1ZE)]]



**श्रीमल्ललितालालितः  
**

[www.lalitaalaalitah.com](http://www.lalitaalaalitah.com)

  
  
  

2012/12/17 V Subrahmanian \<[v.subra...@gmail.com]()\>  

> अन्तरिन्द्रियपरिग्रहः(निग्रह इतिपाठः कुत्रचित्) शम, > बहिरिन्द्रियनिग्रहो दम इति अन्तर्बहिर्भेदेन इन्द्रियाण्येव गृह्यन्ते, > न तैः मनसः इन्द्रियसमूहात्पृथगुक्तम् ।

  
येन सायासं साधितं मनोऽनिन्द्रियत्वं तेन प्रमादादेवैतादृशः प्रयोगो जायते गौणो वा । श्रुतिविरोधस्य दर्शितत्वात् । इन्द्रियत्वस्यातीन्द्रियत्वनियतत्वेन सुखादिप्रत्यक्षासम्भवाच्च ।  
  

> इदम् व्याख्यानमपि दृश्यतेऽन्यत्र -  
>   
> *// अन्तरिन्द्रियं नाम मनः* \| तस्य निग्रहः। // इति ।  
>   
> अपि च अद्वैतशास्त्राचार्याः श्रीमणिद्रविडशास्त्रिणः बहोः कालादेवमेव > प्रतिपादयन्ति तत्र तत्र सन्दर्भेषु यन्मनसः इन्द्रियत्वमेव इति । > तैरिदमप्युक्तम् - प्राणमनसोः अतिसूक्षमद्रव्यत्वेनाप्रत्यक्षत्वं > यद्यपि तथापि तयोः कार्यरूपोच्छ्वासादिसुखादिवृत्तित्वेन प्रत्यक्षत्वम् > इति ।

  
मणिना प्रतिपादितं भामत्यनुकूलम् । वाचस्पतेरात्मसाक्षात्कारे मनःकरणत्वस्येष्टत्वात् । तत्रैव च समाधानमपि प्रदर्शितम् ।  
तथा हि अनन्तकृष्णशास्त्रिणः -  
गौणमिन्द्रियत्वं मनसोऽप्यङ्गीकर्त्तुं शक्यते । इति ।  
एवञ्च शाब्दापरोक्षवादिनां मते न मन इन्द्रियम् । एतदनङ्गीकारिणां वाचस्पतिमिश्राणां तु मते मन इन्द्रियम् । इति च वदन्ति ।  
गौडब्रह्मानन्दैः प्रदर्शितं समाधानमपि तेनैव मतेन ।  
  
सिद्धान्तलेशकारोऽपि शाब्दापरोक्षवादस्य मनइन्द्रियत्वविरोधितां सूचयामास ।  

  

