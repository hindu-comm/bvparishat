+++
title = "004 kali"

+++
[[kali	2012-12-15, 10:41:16 [Source](https://groups.google.com/g/bvparishat/c/vQLrIMdL1ZE)]]



सर्वेभ्यो नमस्कारः,

यजुर्वेदे मनो ज्योतिषां ज्योतिरिति वर्ण्यते । तत्रैव दृष्टं -  
"यज्जाग्रतो दूरमुदैति दैवं तदु सुप्तस्य तथैवैति ।  
दूरगमं ज्योतिषां ज्योतिरेकं तन्मे मनः शिवसङ्कल्पमस्तु ॥"

मन एव सत्वगुणोपेतं चेत् तन्मोक्षसाधनं जायते । अतएवोच्यते -  
"मन एव मनुष्याणां कारणं बंधमोक्षयोः"

कथमिव मनसो निग्रहो वशीकरणं वा स्यादिति जिज्ञासायां गीतायां प्रतिपाद्यते  
यद् इन्द्रियजयेन अभ्यास-वैराग्यं च मनसो वशीकरणं संजायते -  
"बैन्धुरात्मात्मनस्तस्य येनात्मैवात्मना जितः ।  
अनात्मनस्तु शत्रुत्वे वर्तेतात्मैव शत्रुवत् ॥" (गीता ६.६)  
आत्मा एव बन्धुः आत्मा एव रिपुः आत्मनः इत्युक्तम् । अत्र आत्मा कार्यकरणसंघातः  
येन वशीकृतः, जितेन्द्रियः इत्युक्तम् ।

धम्मपदेऽपि स्वस्थेन मनसा कृतं कर्म सुखदिच्छायेव सुखसाधकम् इत्युक्तमेवं -  
"मनो पुव्वंगमा धम्मा मनोसेट्टा मनोमया ।  
मनसा चे प्रसन्नेन भासति वा करोति वा ।  
ततो ’नं सुखमन्वेति छाया’ च अनपायिनी ॥"

विचारचक्षुषा चिन्त्यतेचेत् सूक्ष्मशरीरविधेयकप्रश्नोत्तरे तत्वबोधायां  
"अपञ्चीकृत-पञ्चमहाभूतैः कृतम् सत्, कर्मजन्यम् सुख-दुःखादि-भोग-साधनम्  
पञ्चज्ञानेन्द्रियाणि, पञ्चकर्मेन्द्रियाणि, पञ्चप्राणादयः, मनश्चैकं, बुद्धिश्चैका,  
एवम् सप्तदशकलाभिः सह यस्तिष्ठति तत्सूक्ष्मशरीरम् " इति मनसः प्रुथक्कथनेन  
इन्द्रियकलापकर्मप्रवृत्तिमादधते । तत्रैव अन्तःकरणविषये -  
"संकल्पविकल्पात्मकं मनः, निश्चयात्मिका बुद्धिः, अहंकर्ता अहंकारः,  
चिन्तनकर्तृ चित्तम्, मनसो देवता चन्द्रमाः, बुद्धेः ब्रह्मा, अहंकारस्य रुद्रः,  
चित्तस्य वासुदेवः" इत्यपि मनसः वैशिष्ट्यमवधरयति ।

एवं सिध्यति यत् मनसेन्द्रियोः भेदाभेदात्मकत्वज्ञानं विवेकस्य महत्युपयोगिता जीवनेऽस्मिन् ।

धन्योस्मि

कलिवरदः





