+++
title = "008 श्रीमल्ललितालालितः"

+++
[[श्रीमल्ललितालालितः	2012-12-15, 14:19:01 [Source](https://groups.google.com/g/bvparishat/c/vQLrIMdL1ZE)]]



  

**[श्रीमल्ललितालालितः](http://www.lalitaalaalitah.com/)  
[lalitAlAlitaH](http://dooid.com/lalitaalaalitah)**

  
  
  

2012/12/14 Swami Karunakarananda Maharaj \<[swamikarun...@gmail.com]()\>  

> 
> > वेदान्तपरिभाषाकारस्य मनसः अनिन्द्रियत्वसिषाधयियामत्यासक्तिः कुतः इति > मे नावगतम् । >
> 

  
परिभाषायामेव द्रष्टव्यः प्रसङ्गः ।  
  
तथा हि - 'अहं सुखी , दुःखी' - इत्यादिव्यवहारविषयो नात्मा , सुखादेरन्तःकरणधर्म्मत्वात् , आत्मनश्चासङ्गत्वात् , असङ्गो हि इतिश्रुतेः । तद्विषयो ह्यन्तःकरणावच्छिन्नं चैतन्यमेव सिद्धान्ते ।  
तस्य च तत्त्वं नावच्छेदकस्यान्तःकरणस्यातथात्वे स्यात् ।  
  
तत्रासम्मतिं प्रदर्शयति प्रतिपक्षी मनस इन्द्रियत्वप्रयुक्तातीन्द्रियत्वं कथयन् - **ननु इत्यादिना** । तथा हि - अन्तःकरणमपि नोक्तप्रत्यक्षविषयः , अतीन्द्रियत्वात् । अतीन्द्रियत्वञ्च इन्द्रियत्वात् - इति ।  
एवमात्मान्तःकरणयोरुभयोरप्युक्तवृत्त्यविषयत्वे प्रतीतिरेवानुपपन्ना स्यात् । अतः , अन्तःकरणस्यैव तत् - इति प्रदर्शयितुं प्रथमं तावत्तस्यातीन्द्रियत्वं निराकरणीयम् । तच्च न तदीयेन्द्रियत्वनिराकरणमन्तरा - इति , तत्र प्रवृत्तिः **परिभाषाकारस्य** ।  
  
इत्थं मनस इन्द्रियत्वनिराकरणे प्रकरणानुकूलं हेतुं दृष्ट्वापि , तं तिरस्कृत्याधिकं वाञ्छसि ।  
तर्हि , शाब्दापरोक्षवादे आसक्तेरेव तथा **परिभाषाकारस्य** प्रवृत्तिः - इति ब्रूमः ।  
तथा हि - **धर्म्मराजाध्वरीन्द्रो विवरणानुयायी** शाब्दधियोऽप्यापरोक्ष्यमपरोक्षात्मादिविषयेष्विति - साधयितुं , मनस इन्द्रियत्वं तिरस्करोति ।  
मनसो हीन्द्रियत्वे तदीयकरणत्वेनैवात्मसाक्षात्कार उपपद्यमानो महावाक्यस्य स्वं प्रति करणतां तिरस्कुर्यात् । तथा चात्मनः श्रौतमौपनिषदत्वं विरुद्ध्येत ।  

