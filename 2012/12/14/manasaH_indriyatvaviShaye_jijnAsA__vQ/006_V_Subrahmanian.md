+++
title = "006 V Subrahmanian"

+++
[[V Subrahmanian	2012-12-15, 12:16:23 [Source](https://groups.google.com/g/bvparishat/c/vQLrIMdL1ZE)]]



  
  

2012/12/15 Swami Karunakarananda Maharaj \<[swamikarun...@gmail.com]()\>  

> धन्यवादाः विद्वद्भ्यः ।  

> परिभाषाकारः मनस इन्द्रियत्वस्वीकाराभावेऽपि स्वसिद्धान्तं स्थापयितुं > शक्येत किमित्येव मे मनसि संशयः । यदि शक्येत तर्हि केनोपायेन इति > कैश्चिदपि वक्तुं शक्यते किम्?

  
स्वामिपादानामभिप्रायः ज्ञायते मया -   
मनसः इन्द्रियत्वस्वीकारे परिभाषाकाराणां उद्द्यमे न कापि क्षतिरिति मे मतिः । यतो हि स्वीयवाक्यं दृश्यते - वेदान्तपरिभाषाग्रन्थान्तभागे तावत् -  
//श्रवणादिषु च मुमुक्षूणामधिकारः ।, काम्ये कर्मणि फलकामस्याधिकारित्वात् । मुमुक्षायां च नित्यानित्यवस्तुविवेकस्येहामुत्रार्थफलभोगविरागस्य. शमदमोपरतितितिक्षासमाधानश्रद्धानां च विनियोगः । *अन्तरिन्द्रियनिग्रहः*. शमः । // इति ।  
मनस इन्द्रियत्वास्वीकारे हेतुमनुमातुं शक्नुमः । तत्र स्वामिपादैः पूर्वमुदाहृतग्रन्थभागस्य प्राक् पूर्वपक्षतया इदं पृच्छ्यते -  
ननु अन्तःकरणस्य इन्द्रियतया अतीन्द्रियत्वात्कथं प्रत्यक्षत्वविषयता इति । इति ।  
  
तेन ज्ञायते ततोऽपि पूर्वं सुखादिवृत्तीनां प्रत्यक्षत्वोक्तेः पूर्वपक्षी इदं पृच्छति आक्षेपरूपेण (ननु अन्तःकरणस्य इन्द्रियतया अतीन्द्रियत्वात्कथं प्रत्यक्षत्वविषयता इति ।). तस्याभिप्रायः एवं स्यात् - इन्द्रिाणि तु सूक्ष्मत्वेनाभ्युपगतानि पञ्चभूतानां सूक्ष्मांशान्निर्मितत्वात् (तन्मात्रकार्यात्)। यत्सूक्ष्मं तन्न प्रत्यक्षविषयं भवितुमर्हति । मन अपि एवमेव निर्मितत्वात् कथं ग्रन्थकारैरुच्यते सुखादिमन्मनः प्रत्यक्षविषयमिति ।  
  
अतो सिद्धान्तिना विचार्यते मनसः इन्द्रियत्वमस्ति वा न वेति । विचार्य नास्ति इति निर्णीतमिति विदितमेव । ममाभिप्रायस्तु - मनसः इन्द्रियत्वनिराकरणे तात्पर्यं तस्य इतरेन्द्रियवदप्रत्यक्षविषयतानिराकरण एव नान्यत् ।   
अन्तरिन्द्रियं चैवमभिधीयतेऽन्यत्र -  
<http://advaitaachaarya.blogspot.in/search?q=%E0%A4%B6%E0%A4%AE%E0%A5%8B+%E0%A4%A8%E0%A4%BE%E0%A4%AE>  
  
// शमो नाम *अन्तरिन्द्रियनिग्रहः* \|. Shama (Tranquility) means the control of the inner organ! *अन्तरिन्द्रियं नाम मनः* \| तस्य निग्रहः \|. The inner organ is the 'Mind'! Its control! श्रवणमनननिदिध्यासनव्यतिरिक्तविषयेभ्यो निवृत्तिः //  
  
इदमपि कुत्रचिद्दृश्यते -  
[shiva.iiit.ac.in/SabdaSaarasvataSarvasvam/index.php/](http://shiva.iiit.ac.in/SabdaSaarasvataSarvasvam/index.php/)शमः  
"विरागश्ौलमथितात् तस्य चित्तमहोदधेः। प्रकोपकालकूटस्य पश्चात् शमसुधोदयात्॥") मोक्षः। अवलम्बः त्रिकाण्डशेषः॥ पाणिः। अवलम्बः शमशब्दटीकायां रामाश्रमः॥ उपचारः। अवलम्बः राजनिघण्टुः॥ **अन्तरिन्द्रियनिग्रहः*।* अवलम्बः वेदान्तसारः//  
  
एतेनावगम्यते परिभाषाकृदभ्युपगतं मनः अन्तरिन्द्रियम् । तस्य प्रत्यक्षविषये इतरेन्द्रियव्यावृत्तिमात्रं क्रियते इन्द्रियत्वनिराकरणविचारन्थभागेन । ’अन्तरिन्द्रियपरिग्रहः शमः, बहिरिन्द्रियनिग्रहो दमः’ इति स्वोक्तिपरामर्शनेन इदं स्फुटं भवति ।  
  
भवदीयः  
सुब्रह्मण्यशर्मा   
  
  
  
  
  



