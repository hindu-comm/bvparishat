+++
title = "002 subrahmanyam korada"

+++
[[subrahmanyam korada	2012-12-14, 19:43:37 [Source](https://groups.google.com/g/bvparishat/c/vQLrIMdL1ZE)]]



नमो विद्वद्भ्यः

मनस् –  
श्रुतिः – स्मृतिः – पुराणम् – इतिहासः – शिक्षा – व्याकरणम् – कल्पः –  
ज्योतिषम् – न्यायः – वैशेषिकम् – योगः – सांख्यम् – मीमांसा – वेदान्तः  
– बौद्धम् – जैनम् –अलङ्कारशास्त्रम् - आयुर्वेदः - तन्त्रम्  
को’यं शब्दः ? मन = ज्ञाने , दिवादिः – ’सर्वधातुभ्य असुन् ’  
(उणादि4-189) – ञ्नित्यादिर्नित्यम् (पा 6-1-191) आद्युदात्तस्वरः ।  
मनस् is an इन्द्रियम् – it is both a ज्ञानेन्द्रियम् as well as a  
कर्मेन्द्रियम् (save Naiyayikas).  
श्रुतिः –  
कामः संकल्पो विचिकित्सा श्रद्धा अश्रद्धा धृतिः अधृतिः ह्रीः धीः भीः  
इत्येतत्सर्वं मन एव(बृ उ 1-5-3)  
यतो वाचो निवर्तन्ते । अप्राप्य मनसा सह । ; मनो ब्रह्मेति व्याजानात् (  
तै उ – 2 & 3)  
मन एव मनुष्याणां कारणं बन्धमोक्षयोः ।बन्धाय विषयासङ्गि मुक्त्यै  
निर्विषयं स्मृतम् ॥ (मैत्र्युपनिषत् 6-30)  
अन्यमना अभूवम् नादर्शम्….., मनसा ह्येव पश्यति मनसा शृणोति (बृ उ 1-5-3)  
स्मृतिः – भृगुः in मनुस्मृति ( 2 - 89,92) –  
एकादशेन्द्रियाण्याहुः यानि पूर्वे मनीषिणः ।…  
एकादशं मनो ज्ञेयं स्वगुणेनोभयात्मकम्।  
यस्मिन्जिते जितावेतौ भवतः पञ्चकौ गणौ ॥  
पुराणम् –  
मनः स्वबुद्ध्यामलया नियम्य क्षेत्रज्ञ एतां विनयेत्तमात्मनि ।  
आत्मानमात्मन्यवरुद्ध्य धीरो लब्धोपशान्तिर्विरमेत कृत्यात् ॥ भागवतपुराणम्  
मन एव जगत्सर्वं मन एव महारिपुः ।  
मन एव हि संसारो मन एव जगत्त्रयम् ॥ ऋभुगीता  
अहं ब्रह्मास्म्यहं ब्रह्म अशरीरमनिन्द्रियम् । अहं  
मनोबुद्धिमहदहङ्कारादिवर्जितम् ॥ (गारुडम् 14-37)  
इतिहासः –  
बलवानिन्द्रियग्रामो विद्वांसमपि कर्षति …  
सर्वेषां यस्सुहृन्नित्यं सर्वेषां च हिते रतः । कर्मणा मनसा वाचा स  
धर्मं वेद जाजले ॥ भारतम् शान्ति261-9)  
… इन्द्रियाणां मनश्चास्मि भूतानामस्मि चेतना ॥ गीता 10-22)

शिक्षा –  
आत्मा बुद्ध्या समेत्यार्थान् मनो युङ्ते विवक्षया । मनः कायाग्निमाहन्ति  
स प्रेरयति मारुतम्॥ (पाणीनीयशिक्षा)  
आत्मा अन्तरङ्गं संस्काररूपेण स्वगतान् अर्थान् बुद्ध्या स्ववृत्त्या  
समेत्य एकबुद्धिविषयान् कृत्वा तद्बोधनेच्छया मनः युक्तं करोति ,  
तदिच्छावन् मनः …(शेखरे नागेशः)  
व्याकरणम् –  
इन्द्रियम् इन्द्रलिङ्गम् इन्द्रदृष्टम् इन्द्रसृष्टम् इन्द्रजुष्टम्  
इन्द्रदत्तम् इति वा (पा 5-2-93)  
इन्द्रः = आत्मा –’स एतमेव पुरुषं ब्रह्म ततमपश्यत् इदमदर्शमिति ।  
तस्मादिदन्द्रो नामेदन्द्रो ह वै नामतमिदन्द्रं सन्तमिन्द्र इत्याचक्षते  
(श्रुतिः)  
Since इन्द्रियम् is a sign to know that there is आत्मा it is called  
so – इति in प्रकारार्थ - means any one of the listed terms or the like  
– इन्द्रेण दुर्जयम् can be used independently to analyze the शब्द –  
the first one suggests that (thru अनुमानप्रमाणम् ) one can say -  
something आत्मनः अनुमापकम् is इन्द्रियम् ।  
Under परोक्षे लिट् (3-2-115), Patanjali explains the importance of  
presence of mind (मनस्) –  
अथवा भवति वै कश्चिज्जाग्रदपि वर्तमानकालं नोपलभते । तद्यथा वैयाकरणानां  
शाकटायनो रथमार्गे आसीनः शकटसार्थं यान्तं नोपलेभे । किं पुनः कारणं  
जाग्रदपि वर्तमानकालं नोपलभते? मनसा संयुक्तानि इन्द्रियाणि उपलब्धौ  
कारणानि भवन्ति । मनसः असान्निध्यात् ।  
इन्द्रियार्थमनःकर्तृसंबन्धः साधनं क्वचित् ।  
यद्यदा यदनुग्राहि तत्तदा तत्र साधनम्॥(साधनसमुद्देशः – पदकाण्डः-वाक्यपदीयम् -12)  
कर्तृ= आत्मा  
कल्पः  
प्रजापतिं मनसा ध्यात्वा  
मनस्समाधीयताम् समाहितमनसः स्मः , प्रसीदन्तु भवन्तः प्रसन्नाः स्मः  
,शान्तिरस्तु पुष्टिरस्तु… (पुण्याहवाचनम्)  
ज्योतिषम्  
आत्मा प्रभावश्शक्तिश्च पितृचिन्ता रवेः फलम् ।  
मनो बुद्धिं प्रसादं च मातृचिन्ता च चन्द्रमाः ॥ (मुहूर्तदीपिका – कारकनिघण्टुः -1)  
दशमं मानसं कर्म व्यापारॊ’म्बरमेव च ।  
कार्यं च व्योममाकाशः आज्ञा पुण्यं च राज्यकम् ।।  
वीर्यस्थानं च सत्कर्म भावो’यं दशमः स्मृतः। ( ,, भावनिघ्ण्टुः – 9)  
मनस् is connected with तृतीयम् (स्वभावस्थानम्) and पञ्चमम्  
(बुद्धिस्थानम्) also (apart from 10 th) – all calculated from लग्नम्  
only .  
न्यायः --  
इन्द्रियस्य वै सतो मनसः, इन्द्रियेभ्यः पृथगुपदेशो धर्मभेदात् –  
भौतिकानि इन्द्रियाणि नियतविषयाणि सगुणानां चैषामिन्द्रियभावः इति ।  
मनस्तु अभौतिकं सर्वविषयं च नास्य सगुणस्य इन्द्रियभाव इति।…  
मनसश्चेन्द्रियभावात् न वाच्यं लक्षणान्तरमिति ।  
तंत्रान्तरसमाचाराच्चैतत् प्रत्येतव्यम् इति – परमतम् अप्रतिषिद्धम्  
अनुमतम् इति हि तन्त्रयुक्तिः ।(न्यायभाष्यम् 1-1-4)  
The तन्त्रयुक्ति is from उत्तरतन्त्र of सुश्रुतसंहिता ।  
आत्मशरीरेन्द्रियार्थमनःप्रवृत्तिदोषप्रेत्यभावफलदुःखापवर्गास्तु  
प्रमेयम् (न्यायसूत्रम् 1-1-9)  
तत्रात्मा सर्वस्य द्रष्टा सर्वस्य भोक्ता सर्वज्ञः=सर्वानुभवी , तस्य  
भोगायतनं शरीरम् , भोगसाधनानि इन्द्रियाणि , भोक्तव्या इन्द्रियार्थाः ,  
भोगो बुद्धिः । सर्वार्थोपलब्धौ नेन्द्रियाणि प्रभवन्तीति सर्वविषयम्  
अन्तःकरणं मनः…(न्यायभाष्यम् 1-1-9)  
…इन्दियलक्षणमाह – भोगेति , तस्यात्मनो यानि भोगसाधनानि =  
भोगक्रियाकरणानि तानीन्द्रियाणि चक्षुरादीनि पञ्च , कर्मेन्द्रियाणां  
बाह्यक्रियाकरणत्वम्।….. मनो लक्षणमाह – सर्वेति।सर्वार्थोपलब्धौ  
=सर्वार्थविषयकज्ञानजनने इन्द्रियाणां सामर्थ्यं नास्तीति यत्  
सर्वविषयं=सुखादिसर्वविषयग्राहकम् अन्तःकरणं तदेव मन इत्युच्यते ।  
(पसन्नपदा 1-1-9)  
युगपज्ज्ञानानुत्पत्तिः मनसो लिङ्गम् (न्यायसूत्रम् 1-1-16)  
अनिन्द्रियनिमित्ताः स्मृत्यादयः करणान्तरनिमित्ता भवितुमर्हन्तीति ।  
युगपच्च खलु घ्राणादीनां गन्धादीनां च संनिकर्षेषु सद्त्सु युगपत्भानानि  
नोत्पद्यंते , तेनानुमीयते – अस्ति तत्तदिन्द्रियसहकारि निमित्तान्तरम्  
अव्यापि यस्यासंनिधेर्नोत्पद्यते ज्ञानं संनिधेश्चोत्पद्यते इति । (न्या  
भा ,,)  
आत्मक्रियारूपत्वात् यदेव आन्तरं स्मृत्यादीनां करणं तदेव मन इत्यर्थः।  
…अव्यापि = अणु । (प्रसन्न .. ,,)  
प्रवृत्तिः वाग्बुद्धिशारीरारम्भ इति (न्या सू 1-1-17)  
मनो’त्र बुद्धिरित्यभिप्रेतम् – बुद्ध्यते अनेनेति बुद्धिः ।  
व्याचष्टे – मन इति , सूत्रोक्तबुद्धिपदार्थो मनः – बुद्ध्यते =ज्ञायते  
अनेनेति व्युत्पत्त्या ज्ञानसाधनं मन एवेति ज्ञानसाधनभूता बुद्धिरत्र मन  
एव न तु ज्ञानम् – ज्ञानस्य व्यापारासम्भवात् मनसश्च व्यापारसम्भवात्।  
(प्रसन्न.. ,, )  
वैशेषिकम् –  
आत्मेन्द्रियार्थसंनिकर्षे ज्ञानस्य भावो’भावश्च मनसो लिङ्गम् (3-2-1)  
निस्पर्शमणु (7-1-23)  
प्रयत्नायौगपद्याज्ज्ञानायौगपद्याच्च एकम् (3-2-3)  
तस्य द्रव्यत्वनित्यत्वे वायुना व्याख्याते (3-2-2)  
योगः –  
योगश्चित्तवृत्तिनिरोधः (योगसू 1-1)  
तथा श्रोत्रत्वक्चक्षुर्जिह्वाघ्राणानि बुद्धीन्द्रियाणि ,  
वाक्पाणिपायूपस्थानि कर्मेन्द्रियाणि , एकादशं मनः सर्वार्थम् ।  
(व्यासभाष्यम् 2-19)  
मनस्तु उभयात्मकम् उभयप्रधानस्य इति मन्तव्यम् ( वाचस्पतिव्याख्या, ,, )  
तत्रोत्पत्तिकारणं मनो भवति ज्ञानस्य , स्थितिकारणं मनसः पुरुषार्थता ,  
शरीरस्येव आहारः इति (व्यासभाष्यम् 2-28)  
धारणासु च योग्यता मनसः (यो सू 2-53)  
सांख्यम् –  
उभयात्मकमत्र मनः संकल्पकम् इन्द्रियं च साधर्म्यात् ।  
गुणपरिणामविशेषान्नानात्वं बाह्यभेदाश्च॥ (सांख्यकारिका 27)  
एकादशस्विन्द्रियेषु मध्ये मन उभयात्मकं = बुद्धीन्द्रियं  
कर्मेन्द्रियेन्द्रियं च , चक्षुरादीनां वागादीनां च मनो’धिष्ठितानामेव  
स्वस्वविषयेषु प्रवृत्तेः (सांख्यतत्त्वकौमुदी ,, )  
मीमांसा –  
मनसस्त्विन्द्रियत्वेन प्रत्यक्षा धीः सुखादिषु ।  
मनसा संप्रयुक्तो हि तान्यात्मा प्रतिपद्यते ॥ (श्लोकवार्तिकम् ,  
प्रत्यक्षसूत्रम् 83)  
तस्मात् मानसाहंप्रत्ययगम्य आत्मा । तथा च श्रुतिः – ’स मानसीन आत्मा  
जनानाम्’ इति । (शास्त्रदीपिका , आत्मनो मानसाहंप्रत्ययगम्यत्वम् ,  
1-1-5)  
सः जनानाम् आत्मा मानसीनः = मनोगम्यः । This sentence is from  
तैत्तिरीयारण्यकम् – 3 , चित्तिप्रश्नः)  
मनस्तु प्रत्यक्षसिद्धस्य ज्ञातू रूपादिविज्ञानेषु  
व्यतिरिक्तकरणाधीनत्वात् सुखादिज्ञानेषु भवितव्यं करणेनेत्येवं कल्प्यते  
इति नास्य ज्ञातृत्वम् आशङ्कनीयम् ( इन्द्रियात्मनोः भेदः ,,)  
सुखादिज्ञानार्थं तत्कल्पनम् इत्यर्थः (युक्तिस्नेहपूरणी सिद्धान्तचन्द्रिका , ,,)  
उच्यते – बाह्येन्द्रियाण्येव मुक्तस्य निवर्तन्ते , मनस्तु  
तस्यामवस्थायाम् अनुवर्तते इति आनन्दश्रुतिबलादेव अध्यवसीयते  
(आनन्दमोक्षवादः, ,,)  
वेदान्तः –  
शमदमादिसंपत्तिः(अध्यासभाष्यम्) – शमः = अन्तरिन्द्रियनिग्रहः।  
अन्तरिन्द्रियम् = मनः । दमः= बहिरिन्द्रियनिग्रहः।  
तच्चात्मन उपाधिभूतम् अन्तःकरणं मनो बुद्धिर्विज्ञानं चित्तमिति चानेकधा  
तत्र तत्र कथ्यते । क्वचिच्च वृत्तिविभागेन – संशयादिवृत्तिकं मन  
इत्युच्यते , निश्चयादिवृत्तिकं बुद्धिरिति (शांकरभाष्यम् 2-3-32)  
तदर्थानि पञ्च बुद्धीन्द्रियाणि …. तदर्थानि च पञ्च कर्मेन्द्रियाणि ,  
सर्वार्थविषयं त्रैकालवृत्ति मनस्तु अनेकवृत्तिकम् । तदेव वृत्तिभेदात्  
क्वचिद्भिन्नवद्व्यपदिश्यते – मनो बुद्धिरहङ्कारश्चित्तं च इति ।तथा च  
श्रुतिः कामाद्या नानाविधा वृत्तीरनुक्रम्याह – एतत्सर्वं मन एव(बृ उ  
1-5-3) (शां भा 2-4-6)  
पञ्चवृतिः मनोवत् व्यपदिश्यते ( ब्रह्मसूत्रम् 2-4-12)  
नन्वत्रापि श्रोत्रादिनिरपेक्षा भूतभविष्यदादिविषया अपरा मनसो  
वृत्तिरस्तीति समानः पञ्चसंख्यातिरेकः ? एवं तर्हि ’ परमतम्  
अप्रतिषिद्धम् अनुमतं भवति (सुश्रुतसंहिता – उत्तरतन्त्रम्) इति  
न्यायादिहापि योगशास्त्रप्रसिद्धा मनसः पञ्चवृत्तयः गृह्यन्ते-  
प्रमाणविपर्ययविकल्पनिद्रास्मृतयः (यो सू 1-1-6)नाम ।  
बहुवृत्तित्वमात्रेण वा मनः प्राणस्य निदर्शनमिति द्रष्टव्यम् ।  
जीवोपकरणत्वमपि प्राणस्य पञ्चवृत्तित्वान्मनोवदेति योजयितव्यम् ( शां भा  
2-4-12)  
ते प्रकृताः प्राणाः श्रेष्ठं वर्जयित्वा अवशिष्टाः  
एकादशेन्द्रियाणीत्युच्यन्ते । श्रुतावेवं व्यपदेशदर्शनात् –  
एतस्माज्जायते प्राणो मनस्सर्वेन्द्रियाणि च (मुं उ 2-1-3) इति । ….  
स्मृतौ तु एकादशेन्द्रियाणीति मनो’पीन्द्रियत्वेन श्रोत्रादिवत्संगृह्यते  
( शां भा 2-4-17)  
अत्रायं पुरुषः स्वयंज्योतिः – इति श्रुतेच्शात्मा स्वप्रकाशः ।  
ननुस्वप्नावस्थामधिकृत्य इदमाम्नायते । तत्र मनसो’नुपरमान्न  
स्वयंज्योतिष्ट्वं , न च मनसो गजाद्याकारपरिणतस्य अवभासकर्मतयैव  
अवस्थानात् करणांतराभावाच्च आत्मैव स्वयंज्योतिः स्यादिति शङ्कनीयम् ।  
मनसः चक्षुरादिवत् इन्द्रियत्वेन प्रत्यक्ष्त्वानुपपत्तेः । ( चित्सुखी –  
1)  
नन्वन्तःकरणस्येन्द्रियतया अतीन्द्रियत्वात् कथं प्रत्यक्षविषयतेति ?  
उच्यते – न तावदन्तःकरणम् इन्द्रियम् इत्यत्र मानमस्ति ।  
मनष्षष्ठानीन्द्रियाणीति भगवत्दीतावचनं प्रमाणम् इति चेत् – न ,  
अनिन्द्रियॆणापि मनसा षट्त्वसङ्ख्यापूरणाविरोधात् …  
(अद्वैतवेदान्तपरिभाषा – प्रत्यक्ष.)  
THE ABOVE STATEMENT OF DHARMARAJADHVARIINDRA IS NOT CORRECT – सुधियो विभावयन्तु।  
बौद्धम् – जैनम् –  
भौतिका एव परमाणवः अणवो वा मनांसि । वायुरेव मनः इति वा ।  
अलङ्कारशास्त्रम् –  
दिङ्मात्रं तूच्यते येन व्युत्पन्नानां सचेतसाम् ।  
बुद्धिरासादितालोका सर्वत्रैव भविष्यति ॥ (ध्वन्यालोकः2-14)  
आयुर्वेदः—  
सेन्द्रियं चेतनं द्रव्यं निरिन्द्रियमचेतनम् – चरकाचार्यः  
मानसास्तु (रोगाः)  
क्रोधशोकभयहर्षविषादेर्ष्याभ्यसूयादैन्यमात्सर्यकामलोभप्रभृतयः  
इच्छाद्वेषभेदैर्भवन्ति ।.. त एते मनश्शरीराधिष्ठानाः (सुश्रुतसंहिता –  
सूत्रस्थानम् – 33, 34)  
मानसः पुनः इष्टस्यालाभात् लाभाच्चानिष्टस्य उपनायते (च. सू . अ 11)  
तन्त्रम् –  
इदानीम् आणवोपायं प्रतिपिपादयिषुः , अणोः तावत्स्वरूपं दर्शयति -  
आत्मा चित्तम् (शिवसूत्रम् – 3-1 ,वसुगुप्तः )  
यदेतत् विषयवासनाच्छुरितत्वात् नित्यं  
तदध्यवसायादिव्यापारबुध्यहङ्कृन्मनोरूपं चित्तं , तदेव अतति….इति आत्मा  
अणुःइत्यर्थः (शिवसूत्रविमर्शिनी – क्षेमराजः)  
अथ सूक्ष्मजपमाह –  
संयतेन्द्रियसञ्चारं प्रोच्चरेन्नादमान्तरम् ।  
एष एव जपः प्रोक्तो न च बाह्यजपो  
जपः॥(वामकेश्वरतन्त्रान्तर्गतनित्याषोडशिकार्णवः 5 विश्रामः39)  
संयतो निरुद्ध इन्द्रियाणां ज्ञानकर्मेन्द्रियाणां संचारः ….  
(सेतुबन्धव्याख्या – भास्कररायः)  
अथ सूक्ष्महोममाह –  
तावदग्नौ न होतव्यं तत्तत्तन्त्रोदितं यथा।  
यावदात्ममहावह्नौ मनः पूर्णाहुतिं हुनेत् ॥ (40 ,,)  
संकल्पविकल्पात्मकस्य मनस एव सर्वजगत्कल्पकताया ज्ञानवासिष्ठादौ सविस्तरं  
प्रतिपादनान्मनस एव विश्वरूपं हविः। आत्मैव सर्वभक्षकत्वादग्निः। …  
मनस्यात्मनि हुते तु बाह्यहोमो’पि होम एवेत्य्रर्थः। ….. पूर्णाहुतिपदेन  
विश्वविषयका मनोविकल्पा वृत्तिरूपा यावन्तस्तावतां सर्वेषां  
विलापनमुच्यते(सेतु ,,)  
धन्यो’स्मि

2012/12/14 Dr.Raghavendra.Bhat \<[bhatr...@gmail.com]()\>:



--  
Prof.Korada Subrahmanyam  
Professor of Sanskrit,  
CALTS,  
University of Hyderabad 500046  
Ph:09866110741(R),91-40-23010741,040-23133660(O)  

