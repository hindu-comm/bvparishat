+++
title = "010 चिद्घनानन्दः पुरी"

+++
[[चिद्घनानन्दः पुरी	2012-12-15, 23:33:51 [Source](https://groups.google.com/g/bvparishat/c/vQLrIMdL1ZE)]]



श्रीमल्ललितालालितः  

[www.lalitaalaalitah.com](http://www.lalitaalaalitah.com)



**From:**subrahmanyam korada \<[kora...@gmail.com]()\>  
**Sent:**‎December‎ ‎15‎, ‎2012 ‎10‎:‎08‎ ‎PM  
**To:**[lalitaa...@lalitaalaalitah.com]()  
**CC:**[bvpar...@googlegroups.com]()  
**Subject:**Re: {भारतीयविद्वत्परिषत्} मनसः इन्द्रियत्वविषये जिज्ञासा  



नमो विद्वद्भ्यः  
  
प्रश्नस्य समाधानं तत्रैवास्ति , अपि तु तिरोहितमिव इति प्रतिभाति --  
  
आत्मा मनसा संयुज्यते, मन इन्द्रियेण , इन्द्रियमर्थेन - इत्यादिरीतिः  
सर्वैः दर्शनकारैः अङ्गीकृता।  
  
इन्द्रियशब्दस्य को वा अर्थः - इन्द्रः + घच् - इन्द्रः = आत्मा , अस्य  
अनुमापकम् इन्द्रियम् । तस्य अतीन्द्रियत्वम् कथं प्रत्यक्षविषयता  
इत्यादिचर्चा किमर्था ?



ग्रन्थानुकूलं प्रयोजनं प्रदर्शितमेव । ग्रन्थकारस्य स्वातन्त्र्यमपि तत्र हेतुः । न तस्यातीतस्य स्वातन्त्र्यं हन्तुमस्ति कोऽपि समर्थः । किञ्च ग्रन्थकारस्यातीतत्वात्किं तदीयकृत्यस्य वैयर्थ्यमुद्घोष्य तत्रारुचिप्रदर्शनेन ।

  
उद्धृतशांकरभाश्यादिषु कुत्रापि एतादृशी चर्चा नासीत् । प्रत्युत  
आचार्यैः योगशास्त्रोक्ताः विशेषाः मनोविषये अङ्गीक्रियन्ते व्यवहारश्च  
निष्प्रत्यूहं प्रचलति ।



भाष्ये मास्तु । नास्ति भाष्यं सर्व्वार्थप्रतिपादकम् । न वा व्याख्यानमनपेक्ष्य सर्व्वथा साधुत्वमपि तस्य प्रतिभाति । अत एव , केषाञ्चिद्व्यवहाराणामुपपादने समर्थमपि भाष्यं न व्याख्यानविरोधि तत्सापेक्षमेवार्थवच्च ।

  
  
भामतीविवरणयोर्मध्ये संग्रामो भवेत् चेत् भवेन्नाम - नास्माकं तत्र आसक्तिः ।



परिभाषाकास्यासीदासक्तिः । अत एव , स प्रवृत्तः ।

किञ्च , पुरुषविशेषस्यासक्त्यनासक्त्योर्नात्र चिन्ता ; किन्तु , ग्रन्थार्थोपपादकस्यैव इत्यप्यवधेयम् ।

  
  
प्राक्छंकराद्वैते’पि वाक्यपदीयादिषु अत्मा , अन्तःकरणम् इत्यादिविषयाः  
सुदृढं सप्रमाणं विश्लेषिता दरीदृश्यन्ते ।  
  
इन्द्रियं द्विविधम् - अन्तरिन्द्रियं मनः - यदि इन्द्रियत्वं मनसः  
नाङ्गीक्रियेत तर्हि शमदमादिसंपत्तिः इत्यत्र शमशब्दस्य को वा अर्थः ?  
  
कल्पज्योतिषादिषु शान्तिशब्दस्य कुत्रान्वयः ?



शमो भवत्वन्तःकरणेन्द्रियविषयः । अथापि मनस इन्द्रियवत् प्रत्यक्षकरणता न इत्यत्र परिभाषाकारस्य तात्पर्यस्य कथं विरोधः ।

  
  
भवतां पुत्रेण रामकृष्णदीक्षितेन - किं मनस इन्द्रियत्वे प्रमाणम् ,  
श्रुतिः उत स्मृतिः - इति पृच्छ्यते - तेनापि गीता - इन्द्रियाणां  
मनश्चास्मीति कथं विस्मृता ?



गीताया अन्यथान्वयस्तु प्रदर्शित एव इन्द्रियत्वसाधकत्वपरिहाराय ।

  
  
एतादृशैः निरर्थकतर्कैः शिष्याः संमुग्धा भवेयुः - साक्षात्  
शंकरभाष्यपठने एव महान् लाभः ।



अथापि यस्य यत्र रुचिः , स तस्यैव महत्ताख्यापने रतो भवति । यथा - शाङ्करभाष्यमत्र स्तूयते ; तथैवोपासकैरध्ययनमात्रस्य वैयर्थ्यं कीर्त्त्यते । किं तेन । यत् यस्य रुचये , स तत्र रतो भवत्येव सत्यामपि निन्दायाम् ।

तर्कमात्रस्य निरर्थकत्वविवक्षायां भाष्यकारीयं तर्कमपि तथैव स्यात् । किञ्च , विना तर्कमत्र प्रस्तुतं सर्व्वं किं सप्रयोजनं स्यात्तर्कमात्रस्य निरर्थकत्वे ।

  
  
परितो व्यापृतां भाषां परिभाषां प्रचक्षते - इति व्युत्पत्तिः - इयं परिभाषा वा ?  
  
यत्परः शब्दः स शाब्दार्थः - इति नियमः - तस्य पूरणे डट् इति  
पाणिनिसूत्रस्य मनष्षष्ठानीत्यत्र कथं समन्वयः ?



सङ्ख्यापूरणं विजातीयेनापि सम्भवति-इत्युक्तमेव ।

  
  
व्याकरणादिशास्त्रेष्वपि तत्र तत्र एतादृशनिष्फलविचाराः  
व्याख्यानग्रन्थेषु दृश्यन्ते - तेन मूलग्रन्थाः महाभाष्यादयः नैव  
पठ्यन्ते ,समयश्च वृथा याप्यते।



सूक्ष्मार्थविचारमात्रस्य निरर्थकत्वं तदरसिकं तत्रासमर्थं प्रति वा स्याद् । नान्यथा भवति ।



  

