+++
title = "018 V Subrahmanian"

+++
[[V Subrahmanian	2012-12-22, 15:33:59 [Source](https://groups.google.com/g/bvparishat/c/vQLrIMdL1ZE)]]



  
  

2012/12/22 श्रीमल्ललितालालितः \<[lalitaa...@lalitaalaalitah.com]()\>

  

> 
> >   
> > 
> > 
> >   
> > 
> > 
> > **श्रीमल्ललितालालितः  
> **[www.lalitaalaalitah.com](http://www.lalitaalaalitah.com) >
> 
> > 
> >   
>   
> > 
> > 
> > 
> > 2012/12/21 V Subrahmanian \<[v.subra...@gmail.com]()\>  
>   
> > >   
> > > > **ननु मनसोऽप्येवं सति वर्जनमिन्द्रियत्वेन प्राणवत्स्यात्,’मनः > > सर्वेन्द्रियाणि च’ इति (मुण्डकश्रुतौ) पृथग्व्यपदेशदर्शनात् ।** > > > > **सत्यमेतत् । ** > > > > **स्मृतौ त्वेकादशेन्द्रियाणीति मनोऽपीन्द्रियत्वेन > > श्रोत्रादिवत्संगृह्यते । ** > > > > **प्राणस्य त्विन्द्रियत्वं न श्रुतौ स्मृतौ वा प्रसिद्धमस्ति । //** > > > >   
> > 
> > 
> >   
> नैतत्तवेष्टसाधनेऽनुकूलम् ।  
> कस्मात् ।  
> यस्मादेतद्भाष्यं मनस इन्द्रियभेदस्य श्रौतत्वमाह ।  
> > 
> > 
> > कथम् ।  
> > 
> > 
> > **सत्यम्** इत्यनेन तत्राङ्गीकारं प्रदर्श्य , मनस इन्द्रियत्वस्य > स्मृतिप्रसिद्धत्वकथनात् । तथा हि ***पाणिनिः* इन्द्रियमिन्द्रलिङ्गम्** > इत्यनेनात्मलिङ्गमात्रस्येन्द्रियत्वमाह । एतेन लक्षणेन मनसोऽपि > सङ्ग्रहादिन्द्रियत्वमेतत्स्मृतिसम्मतम् ।  
> > 
> > 
> > 
> > 

  
मदिष्टसिद्धावलमेतत् ।   

> 
> > 
> > 
> > 
> >   
> > 
> > 
> > > अत्र रत्नप्रभाव्याख्यानम् - शब्दभेदात्वस्तुभेदसाधनेऽतिप्रसङ्गं > > शंकते - नन्विति । प्राणवन्मनसोऽपि इन्द्रियेभ्यो भेदः स्यादित्यर्थः । > > स च ’मनःषष्ठानीन्द्रियाणि’ इत्यादिस्मृतिबाधान्मनस्यापोद्यते, प्राणे > > तु बाधकाभावादुत्सर्गसिद्धिरिति समाधत्ते - सत्यमित्यादिना । *मन > > इन्द्रियाणि च इति भेदोक्तिर्गोबलीवर्दन्यायेन नेया ।  
> > * >
> 
> >   
> > 
> > 
> > 
> > एतन्मतविशेषाभिप्रायेण । अत एवात्र निरास इत्थं -  
> स्मृतिबाधोऽसिद्धः । श्रुतिविरोधात् , पृथग्व्यपदेशानुपपत्तेः , > अनिन्द्रियेणापि षट्त्वपूर्त्तेश्च ।  
> > 
> > 
> > 
> > 

सत्यमेतदित्युक्त्वा तुशब्देन स्मृतिबाधः साध्यते भाष्येण । एवमेव गृहीतं सर्वैरपि व्याख्यातृभिः ।   

> 
> > 
> > 
> > 
> > 
> > 
> > **सिद्धान्ते मनसः प्रमोपादानत्वात् आत्मवद् अनिन्द्रियत्वमिष्टम् । ततो > नोत्सर्गबाधः । इति केचित् ।** **-** इत्युक्त्वा परिष्कृतसिद्धान्ते > मनोऽनिन्द्रियत्वस्य सम्मततायाः स्वयमेवोक्तत्वात् ।  
> > 
> > 
> > 
> > 

  
एवं चेत् तद्विरुद्धार्थस्य भाष्याभिप्रायेणोक्तिर्व्यर्था स्यात् ।
केचिदिति केषाञ्चिदेकदेशिनां मतं व्याचष्टे । ’मनसैवानुद्रष्टव्यं नेह नानास्ति किञ्चन’ इति बृ.उ.४.४.१९ भाष्ये - तद्ब्रह्मदर्शने *साधनमुच्यते, मनसैव* परमार्थज्ञानसंस्कृतेनाऽऽचार्योपदेशपूर्वकं चानुद्रष्टव्यम् । इति । तत्रानन्दगिरिवाक्यम् - *मनसो ब्रह्मदर्शनसाधनत्वे* कथं ब्रह्मणो वाङ्मनसातीतत्वश्रुतिरित्याशंक्याह - परमार्थेति । 

> 
> > 
> > 
> > 
> > 
> > 
> > भाष्ये दोषोऽस्ति न वा , अभिप्रायान्तरस्य सम्भावना न वा इति त्वन्यद् > ।  
>   
> > 
> > 
> > > *\[भाष्ये ’*स्मृतौ त्वेकादशेन्द्रियाणीति’ कां स्मृतिं मनसि > > कृत्वोक्तं इति न ज्ञायते ।\]  
> > > >   
> > > > *भामती -* मनसस्तु इन्द्रियत्वे स्मृतेरवगते क्वचिदिन्द्रियेभ्यो > > भेदेनोपादानं गोबलीवर्दन्यायेन । अथवा इन्द्रियाणां > > वर्तमानमात्रविषयत्वान्मनसस्तु त्रैकाल्यगोचरत्वाद्भेदेनाभिधानम् । >
> 
> >   
> > 
> > 
> > 
> > विचित्रमेतद्यत्स्मृतिबलाच्छ्रौतव्यपदेशभेदस्य बाधमिच्छत्ययमाचार्यः । > यावन्न भेदसिद्धिः तावत्कोऽवकाशः गोबलीवर्द्दन्यायस्यापि ।  
> > 
> > 
> > 
> > 

  
भाष्यवाक्यादेव भामत्यभिप्रायः सिद्ध्यति । भाष्ये श्रुतात् स्मृतिभेदः स्पष्टं प्रदर्शितं वर्तते ।   

> 
> > 
> > 
> > 
> >   
> > 
> > 
> > > अथ न्यायनिर्णयकाराः श्री आनन्दगिरय आहुः - कथं तर्हि इन्द्रियत्वं > > मनसः सिद्धम्, तत्राह - स्मृतौ त्विति । > > श्रुतिस्मृतिभ्यामपवादा*द्भेदव्यपदेशस्यौपचारिकत्वमि*त्यर्थः ।  
> > 
> >   
> > 
> > 
> > 
> > मनस इन्द्रियभेदो नौपचारिकः । पूर्व्ववदेव स्मृत्याऽपवादस्यासिद्धत्वात् > । श्रुत्या प्रकृतयाऽपवादासम्भवात् । अतो > व्यर्थमेवैतत्सर्व्वमिन्द्रियाभेदापादनायासः ।  
> > 
> > 
> > 
> > 

  
सर्वमेतद्भाष्याभिप्रायाद्विरुद्ध्यते ।   

> 
> > 
> > 
> > 
> >   
> > 
> > 
> > > एतेन ज्ञायते यदाचार्याः श्रीमणिशास्त्रिणश्च इमे > > सूत्रकारभाष्यकारवचनादिन्द्रियत्वं मनस अभ्युपगच्छन्ति । यत्र मनस > > इतरेन्द्रियेभ्यो भेदकथनं तद्गौणमिति च । इदमपि ज्ञायते यद्भाष्ये > > सूत्रद्वयावसरे एकत्र प्राणश्ब्देन इन्द्रियाणि (एकादश) > > मनश्चाभिहितानि, अन्यत्र इन्द्रियशब्देनैव एकादश तान्युक्तानि । तेन > > तयोः पर्यायत्वं यथोचितं अस्मिन्शास्त्रेऽभिमन्यते इति ।  
> > 
> >   
> > 
> > 
> > 
> > यदा भाष्यटीकयोरेवोपपत्तिर्न तदा का वार्त्ता तदाश्रित्य वदतो वचसः । **न > हि भाष्यं मुख्यं न वा टीका । उपपत्तिरेव यत्र तदिष्टं नः परीक्षकाणाम्** > ।  
> > 
> > 
> > किञ्च प्राणेन्द्रियशब्दयोः पर्य्यायत्वे कथं तद्वाच्ययोरपि भेदः स्यात् > ।  
> > 
> > 
> > न च नास्त्येव भेद इति वक्तुं शक्यम् ।  
> > 
> > 
> > इन्द्रियाणि तत्त्वान्तराणि प्राणात् इतिसाधनायैव **त इन्द्रियाणि** > इत्यादिसूत्रत्रयस्योत्थानात् ।  
> > 
> > 
> > 
> > 

  
एवं चेत् किमर्थं भाष्ये मनसः इन्द्रियत्वचर्चा निवेशिता ? तदप्रवेशेनापि सूत्रव्याख्यानसिद्धौ भाष्यतत्करणं व्यर्थं स्यात् । न वयं भाष्यप्रयासं व्यर्थयितुं समर्थाः ।  

> 
> > 
> > 
> > 
> >   
> > 
> > 
> > > अन्ते मनस अन्तरिन्द्रियत्वेन ग्रहणं तु भाष्यकाराविरुद्धमित्यपि > > ज्ञेयम् । >
> 
> >   
> > 
> > 
> > 
> > इत्थं यदि भाष्यमतं तर्हि तन्न श्रौतम् इत्यप्यवधेयम् ।  
> > 
> > 
> > 
> > 

  
भाष्ये स्वयमेव पूर्वपक्षमुत्थाप्य, मुण्डकश्रुतिमपि कण्ठत उक्त्वा तदुपरि स्मृतिं प्रदर्शयन्तो भाष्यकाराः प्रकृते श्रुतिबलात्स्मृतिबलवत्तरत्वं मन्वानः प्रवर्तन्ते इत्यवगम्यते । सर्वदा सर्वं प्रत्यक्षश्रौतमेव भवितव्यमति नास्ति नियमः । श्रुताद्भिन्नतया स्मृत्युकेः, स्मृतेः श्रुतिमूलत्वं मनसि निधाय यद्यपि पूर्वमेव ’दशेमे...’ इत्यादिश्रुतिमवलम्ब्य इन्द्रियैकादशत्वं प्रदर्शितं तथापि व्यासस्मृतिं वा अन्यां वा स्वीकृत्य बलाबलं निश्चित्य मनसः इन्द्रियत्वमङ्गीचक्रुः इति मम मतिः ।  
  

> 
> > 
> > एतत्सर्व्वं न मदीयगर्व्वस्य सूचकं भावनीयं किन्तु > युक्तायुक्तविचारणक्षमत्वस्यैव ।  
> > 
> > 

सत्यं, तदिष्टमेव । तथापि भाष्यकारीयतत्क्षमता शंकिताऽत्र इति भाति ।  

  

