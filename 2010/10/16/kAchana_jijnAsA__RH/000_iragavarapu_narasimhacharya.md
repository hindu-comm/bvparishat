+++
title = "000 iragavarapu narasimhacharya"

+++
[[iragavarapu narasimhacharya	2010-10-16, 10:29:33 [Source](https://groups.google.com/g/bvparishat/c/RHiiO7ZPWng)]]



प्रिय विद्वत्सुहृदः,  
अभिवाद्य।भावविनिमयमपेक्षन् कञ्चन विषयं भवतां पुरतः निक्षिपामि। कृपया  
अवधार्यताम्।  
"मया एकत्र केचन आसक्तिजनकाः श्लोकाः महाभारते शान्तिधर्म,मोक्षधर्म  
प्रकरणाभ्या मुद्धृताः दृष्टाः।  
अधस्तात्ते लिखिता स्सन्ति।पश्यन्तु।  
श्लो। कामभोगप्रिया स्तीक्ष्णाः क्रोधनाः प्रियसाहसाः।  
त्यक्तस्वधर्मा रक्ताङ्गाः ते द्विजाः क्षत्रतां गताः॥  
श्लो। गोभ्यो वृत्तिं समास्थाय पीताः कृष्युपजीविनः ।  
स्वधर्मान् नानुतिष्ठन्ति ते द्विजाः वैश्यतां गताः॥  
श्लो। हिंसानृतप्रिया लुब्धाः सर्वकर्मोपजीविनः।  
कृष्णाः शौचपरिभ्रष्टाः ते द्विजाः शूद्रतां गताः॥  
श्लो। इत्येतैः कर्मभिः व्यस्ताः द्विजा वर्णान्तरं गताः॥  
धर्मो यज्ञक्रिया तेषां (येषां) नित्यं न  
प्रतिषिध्यते॥(शान्तिधर्मे-मोक्षधर्मे,१८८/२२-२५)  
एभिस्तु कर्मभि र्देवि शुभैराचरितै स्तथा। शूद्रो ब्राहणतां याति,वैश्यः  
क्षत्रियतां व्रजेत्।  
एतैः कर्मफलै र्देवि! न्यूनजातिकुलोद्भवः। शूद्रोप्यागमसम्पन्नो द्विजो  
भवति संस्कृतः॥ इति लिखितमस्ति।  
एतच्छ्लोकविषये मयैवमूह्यते। पुरा सर्वत्र विश्वे द्विजधर्मा एव  
प्राचुर्येणासन्निति, कालक्रमेण  
तत्तद्धर्मावलम्बने बहुधा अलसा जाता इति, तत्कारणतयैव सर्वत्र विश्वे  
महाभारतोक्तरीत्या जनाः  
विभक्ता इति। विद्वत्सुहृदोऽपि किमभिप्रयन्तीति ज्ञातुमिच्छामि।  
(पण्डित माधवाचार्यशास्त्रिणा विरचिते पुराणदिग्दर्शननामके ग्रन्थे  
उदाहृतश्लोकाः दृष्टाः। तत्पुस्तकं  
तु "देहळीस्थ कमलानगरस्थ माधवपुस्तकालये’प्रकाशितम्।  

