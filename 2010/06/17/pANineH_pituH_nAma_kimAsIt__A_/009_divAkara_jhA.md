+++
title = "009 दिवाकर झा"

+++
[[दिवाकर झा	2010-06-19, 13:42:47 [Source](https://groups.google.com/g/bvparishat/c/A_EwKfRa8Mc)]]



मान्याः,

  यदि वयं नारंगमहोदयानां तर्कं स्वीकुर्मश्चेत् क आसीत् महर्षेः पाणिनेः पिता? अथ च वणिक् जातेः विषये तु दृश्यते, किन्तु पणिज् जातेः विषये न प्रप्यते प्रायः। अथ च युधिष्ठिरमीमांसकमहोदयैरपि अयमेव निष्पादितः यत् पणिन एव पाणिनेः पितुर्नामासीत्। वसुदेवस्यापत्यः वासुदेवः यदि भवितुमर्हति चेत् किमर्थं पाणिनिविषये शंका? यदि एवं वदति यत् वासुदेवस्य नाम तु कृष्णः आसीच्चेत् न, तस्य नाम केवलं कृष्णः नासीत्। अनेकानि नामानि आसन्। किन्तु संभवतः महर्षेः पाणिनेः नाम एकैव स्यात्। किन्तु"पाणिनि:, पाणिन:, दाक्षीपुत्र:, शालंकी, शालातुरीय:, पणिपुत्र:, पणिसूनु:, पणिनसूनु:, पणिनपुत्र:” इत्यादयोऽपि पाणिनेरेव नामानि। अथ च पाणिनि: शालातुरीयः ब्राह्मण आसीत् तर्हि कथं तस्य इयमन्याजातिः? तथैव यस्मै पणिपुत्रः, पणिसूनुरित्यादीनां प्रयोगः भवति स्म, तस्य कथं सा जातिः? अथ च किम् प्राप्यते कुत्रापि जातिराधां नाम अन्यत्र??

  
  

2010/6/19 sadasivamurty rani \<[ranisada...@yahoo.com]()\>





