+++
title = "007 hn bhat"

+++
[[hn bhat	2010-06-29, 09:47:12 [Source](https://groups.google.com/g/bvparishat/c/cCuhVw7541g)]]



2010/6/29 Jagannatha S \<[jgra...@gmail.com]()\>

  

> अधुना अपरा समस्या  
> विश्लिष्यतां कृपया-सेत्थम्- संगीते स,रि,ग,म,प,ध,नि इति सप्तस्वराः  
> प्रसिद्धाः किल।कथं सरिगमपधनीनां स्वरत्वम्?  
> वस्तुतस्तु तत्र सगमपधेषु अकारस्य पञ्चवारम्,रिन्योः इकारस्य द्विवारं > च  
> यच्छ्रूयते प्रयोगस्तद् व्यञ्जनपूर्वकं न तु शुद्धम्।  

  

धन्यवादाः विद्वद्भ्यः अक्षरस्वरवर्णानां परस्परविश्लेषणं साधारं कृतवद्भ्यः सर्वेभ्यः ।

जगन्नाथमहोदयस्य सद्यस्तनं प्रश्नं दृष्ट्वा, ममायं सन्देहो जातः, किं संगीताशास्त्रीयविषयाणां शास्त्रान्तरीयसमालोचनेन साधूकरणं कियत् साधीय इति। सदाशिवमूर्तीनां सर्वतोमुखवैदुष्येण तादृशसन्देहो निवर्तितः।

  

परं तत्र व्यञ्जनानां केवलप्रयोगः स्वरपर इति केनोक्तम्? संगीतशास्त्रीयस्वराणामेव तत्राभिधेयता, न तु व्याकरणशास्त्रीयानामित्यवधारणीयमंशं विस्मृत्य प्रश्नः कृत इति मन्ये। स-रि-ग-म-प-द-नि इति केवलं संगीतशास्त्रे एव प्रसिद्धानां सप्तानां स्वाराणां संकेतितानि अक्षराणि (abbreviations) यैः, षड्ज, ऋषभ, गान्धर्व, मध्यम, पञ्चम, धैवत, निषाद इत्याख्यानां स्वराणां स्वरूपमभिधीयते। तेषामुच्चरणेन तज्ज्ञैः बोध्यन्ते तच्छास्त्राभ्यासिनाम्। न केवलम् सकारादयः सप्तवर्णा अभिधीयन्ते, यत्र जगन्नथमहोदयेनोक्तम्, अकारेकारयोरेवोपलम्भः स्वरयोः, अन्येषां व्यञ्जनत्वम्।

  

इति मे प्रतिभातमुक्तम्। तेषां स्वरभेदानां तत्रैव शास्त्रे लक्षणानि अन्वेष्टव्यानि, न तु व्याकरणशास्त्रे। तेषां यथा स्वरत्वं तथा राणिमहोदयैः निरूपितमेव तच्छास्त्रानुसारेण।

  

शेषे शिष्टाः विद्वांसः प्रमाणम्।

  

  

  

--  
Dr. Hari Narayana Bhat B.R.  
EFEO,  
PONDICHERRY  

