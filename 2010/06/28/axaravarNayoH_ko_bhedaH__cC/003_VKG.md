+++
title = "003 VKG"

+++
[[VKG	2010-06-29, 05:26:48 [Source](https://groups.google.com/g/bvparishat/c/cCuhVw7541g)]]



नमांसि।  
यथा आचार्य महोदयै रुपपादितं, तथैव साधिष्ठमिति मे मतिः। वर्णो नित्यः -  
इति वर्तते मीमांसक मतम्। यजुर्वेदे च, तस्याग्ं समुद्रा अधि विक्षरन्ति।  
तेन जीवन्ति प्रदिश श्चतस्रः। ततः क्षरत्यक्षरम्। तद्विश्व मुपजीवति -  
इति ब्रुवाणया ऋचा, अक्षरं ब्रह्मात्मकं प्रतिपाद्यते।

अक्षरं परमं पदम्, अक्षरं परं ब्रह्म, वर्णो नित्यः इत्यादिभिः परश्शतै  
र्वाक्यैश्च, इदमेव अभिप्रेयत इत्यलं विस्तरेण।  
वंशीकृष्ण घनपाठी

  
On Jun 28, 9:24pm, I V Nacharya I \<[ivi...@yahoo.co.in]()\> wrote:  
\> महोदय,  
\> प्रणम्य। अक्षरवर्णशब्दौ समानार्थकौ।शब्दरत्नाकरनाम्नि आन्ध्रनिघंटौ अक्षरशब्दस्य पर्यायपदानि एवं सन्ति।  
\> अक्षरः=विष्णुः।शिवः।ब्रह्मा।नाशरहितः। अक्षरचणः,अक्षरचुञ्चुः,इति द्वे पदे लेखकः इत्यर्थे समानार्थके।"अक्षर"इति पदस्य  
\> विकृति रेव अक्करमु(आन्ध्र्याम्) वर्णः इत्यस्य "अक्षरः"इति अर्थः लिखितोऽस्ति।  
\> सर्वशब्म्बोधिन्या मेव मस्ति।  
\> अक्षरम्=मोक्षः,प्रणवः,धर्मः,प्रकृतिः,तपः,क्रतुः,परमात्मा,अकाराद्यक्षरः,  
\> लघुशब्दार्थसर्वस्वे "अ"कारः अक्षरमातृकाया म्प्रथमो वर्णः इति लिखितम्।  
\> उत्तरमीमांसाया मक्षराधिकरण मिति अध्याय एव अस्ति।  
\> अक्षराभ्यास इति अस्माकं शैशवे प्रसिद्धः कार्यक्रम एव अस्ति।  
\> भगवद्गीताया मक्षरपरब्रह्मयोगो नाम अध्यायोऽप्यस्ति।  
\> अक्षराभ्यासकार्यक्रमस्य आन्तर्य न्तु परमात्मविषयकज्ञानसम्पादनमेव।चतुर्विंशति तत्त्वानि,पञ्चविंशति तत्त्वं जीवः,  
\> षड्विंशति तत्त्वं परमात्मा इति तत्त्वानि सर्वाण्यपि अक्षरमालायां सन्ति।अक्षरमाला,वर्णमाला इति शब्दौ समानार्थकावेव। ख वेद आम्नायशब्दावपि समानार्थकावेव। अक्षरवेद इति प्रसिद्धो व्यवहारः। वेदे यदस्ति तत्सर्व मप्यक्षरसमाम्नाये  
\> सङ्ग्रहरूपेण अस्त्येव। अत एव सहजपाण्डित्यबिरुदाङ्कितः पॊतनामात्य कविपुङ्गवः एव मवोचत्"कुम्भिनीधवु चेप्पेडि  
\> गुरुडु गुरुडु"इति\\(तस्य वाक्यं तेलुगु भाषायां लिखितम्।) एतावता वर्णः,अक्षरः,शब्दः समानार्थका इति मे मतिः।उपरि भवादृशाः प्रिय विद्वत्सुहृद एव प्रमाणम्।  
\> अभिवन्द्य,  
\> ऐ.वि.यन्.\<ऐवियनेट्याहूडाट्कोडाटिन्>----- Original Message ----  

\> From: Jagannatha S \<[jgran...@gmail.com]()\>



