+++
title = "009 I V Nacharya I"

+++
[[I V Nacharya I	2010-06-16, 06:37:23 [Source](https://groups.google.com/g/bvparishat/c/D3857o0Tk7w)]]



महोदयाः,

प्रणम्य। शाकुन्तल मनवलोक्य मया पूर्वं समाहिताः प्रश्नाः। अद्य त्ववलोकितम्। अन्तःकरण म्प्रमाण मित्यस्य कारण न्तु दुष्यन्तस्य मनः

दोषरहित मस्ति।अत्रार्यशब्देन दुष्यन्तस्य मनसः शास्त्रार्थानुष्ठाननियति रस्ति।अतएव तस्य मनः आर्यमिति कथितम्।अत्र प्रमाणत्वेन "य मार्याः क्रियमाणं प्रशंसंति स धर्मः"इत्यापस्तम्भसूक्ति रपि दर्शिता। दुष्यन्तस्य मनसः आर्यत्वेन न कदापि तदकार्ये प्रवर्तते।अतएव "असंशयं

(शकुन्तला) क्षत्रपरिग्रहक्षमा इति सः वक्ति। सः सत्पुरुषः।कर्तव्याकर्तव्याभ्यां संशयस्थाने ष्वन्तःकरणं धर्मनिर्णयकारण म्भवति।अतःप्रमाण

मन्तःकरणप्रवृत्तयो भवन्ति।

अथ द्वितीयप्रश्नस्य विषये पश्यामः।राज्ञःदुष्यन्तस्यान्तःपुर दौवारकः देवीभि स्सङ्कल्पितकार्यक्रमं (उपवासादिकम्) विज्ञाप्य राजान माह्वयति।

राजा तु "गच्छामि वा,तिष्ठामि वेति"सन्दिहानो वर्तते।तदा विदूषकः "त्रिशङ्कुरिव तिष्ठत्विति" वदति।तदा दुष्यन्तः विदूषकः स्वेन सहागच्छति

चे द्रहस्य म्बहिर्गत म्भवेदिति मत्या तमनुयात्रिकै स्सह नगर म्प्रस्थापयितु ञ्चिन्तयति।विदूषकं देव्यः पुत्रत्वेन गणयन्ती त्यप्युक्तवान्।तदा

विदुषकः राज्ञःपुर म्प्रति प्रेषणोद्देश ज्ज्ञात्वा "राजा स्वेन सह वनं नेतु न्त म्भीरुत्वेन परिगणयती त्युक्तवान्।तदा "परिहासायोक्तं वचः यदार्थत्वेन मा गणयतु,महर्षिगौरवा दाश्रम ङ्गच्छाम इति,तापसकन्यकाजनः अनागरिक इति,शकुन्तलाया मभिलाष स्तु स्वस्य नास्तीति

कथयति दुष्यन्तः।

प्रथमप्रश्न स्तु मया सम्यक् नावगत म्भोः। प्रतिस्पन्द मपेक्षमाणः,

अभिवन्द्य,

ऐ.वि.यन्.\<ऐवियनेट्याहूडाट्कोडाटिन्>



------------------------------------------------------------------------

**From:** narayanan er \<[drerna...@yahoo.com]()\>  
**To:** [bvpar...@googlegroups.com]()  
**Sent:** Tue, 15 June, 2010 4:00:35 PM  

**Subject:** {भारतीयविद्वत्परिषत्}  
  

[TABLE]

  



