+++
title = "007 VKG"

+++
[[VKG	2010-07-06, 05:21:48 [Source](https://groups.google.com/g/bvparishat/c/-sLi3OmdRgo)]]



प्रणामाः।  
श्रीमतां सदाशिवमूर्ति महोदयानां विशदीकरणं, साधुवादार्हमिति सानन्द  
मभिनन्दयामः।

अत्र श्रीमद्भिर्यदुक्तं, चोदाहृतान्युदाहरणानि -

  
सुहृद्वाचकमित्रशब्दस्य, योग्यवाचकपात्रशब्दस्य श्रेष्ठार्थवाचकसिंह-  
शार्दूल-व्याघ्र-रत्नादिशब्दाश्च महद्वाचकेषु अमह्द्वाचकेषु च  
अन्त्रभवन्ति। अत्र शब्दा: महदमहद्विभागेन एव स्वीकृता:।  

--------  
उपरितनोक्त नियमोपि संस्कृतभाषा मूलकमिव भाति। यथा, मुख चन्द्रम्,  
सुग्रीवमित्रम्, दानपात्रम् इत्यादीनि क्लीबान्तान्येव।  
परन्तु अत्र (सिंहाचलं, शेषाचलं इत्यादिषु) अचलादि शब्दानां तावत्, लोक  
व्यवहार एव प्रमाणम्। सुब्रह्मण्य शब्दश्च अस्यामेव कौटौ भवतीति फलति।

अतः ग्रामीणो वा अस्तु व्यवहारः, विद्वत्सु वा अस्तु।  
(सर्वेष्ववलम्ब्यमाना, दरीदृश्यमाणा) शैली तावद्व्यवस्थापिता कैश्चित्  
पूर्वजैः, ब्रह्मावबोधिकेति मे भाति। यदि सा काकतालीयेति गृह्यते, ना  
कापि हानिः। महत्त्व प्रतिपादने वा मोदोस्तु हेतुः।

इत्यास्तामलं विस्तरेण।।

वंशीकृष्ण घनपाठी

  
On Jul 5, 10:11am, sadasivamurty rani \<[ranisadasivamu...@yahoo.com]()\>  
wrote:

  
\> विद्वत्परिषदे नमांसि!  
\> आन्ध्रदेशे राजम्, राज्यम्, नरसिंहम् इत्यादिशब्दानां निरूपणे हेतुप्रस्तावनां कर्तुमत्र कश्चन यत्न: क्रियते।  
\> एतत् प्रस्तावनावसरे श्रीमद्भि:लेखाकारै: सर्वं ब्रहममयमिति ज्ञापक्त्वार्थमेव पुंस्त्रीवाचकानामपि नपुंसकप्रयोग: क्रियते इति उक्तम्। परन्तुएवंविधनामकरणे हेतुसमुदाय:अन्यथादृश्यतेआन्ध्रव्याकरणे। तान् हेतूनत्र प्रतिपादयितुमत्र प्रयत्नं करोमि।  
\> १) प्रथमविभक्तिप्रत्यया:  
\> संस्कृतभाषायां "सु - औ - जस्" इति निर्दिष्टानां प्रथमाविभक्तिप्रत्ययानां समानाप्रत्यया: भवन्ति अन्ध्रभाषायां "डु - मु - वु - लु" इति। एतेषु प्रत्ययेषु डु प्रत्यय: सर्वदा पुंवाचकानामेव उपयुज्यते।  
\> लु प्रत्यय: त्रिष्वपि लिङ्गेषु बहुवचनप्रत्ययो भवति।वु प्रत्यय: उकारान्तसंस्कृतप्रातिपदिकानां मनन्तरं सम्भवति (त्रिष्वपि लिङ्गेषु) ।  
\> यथा - विष्णु: - विष्णुवु; शम्भु: - शम्भुवु; भानु: - भानुवु; शत्रु: - श्त्रुवु; मधु - मधुवु; अंशु - अंशुवु, तनु - तनुवु; अम्बु: - अम्बुवु;धेनु: -धेनुवु; वधू: - वधुवु;   
\> परन्तु मु प्रत्ययविषये केचन नियमा: प्रिशीलनीया: सन्ति।  
\> "मु" प्रत्यय: एव वर्तमानलेखागतसमस्याया:मूलम्।  
\> अयंमुप्रत्यय: संस्कृते विद्यमानानां "फलम्", "जलम्" इत्यादीनां शब्दानामन्ते विद्यमान"म्" वर्ण- सदृश इव भाति। यत: संस्कृतगतानि "फलम्, जलम्, वनम्" इत्यादीनि पदानि आन्ध्रभाषाय़ां "फलमु, जलमु, वनमु" इति उपयुज्यन्ते। परन्तु अस्य मु प्रत्ययस्य तावन्मात्रमेव प्रयोजनम् न विहितम् आन्ध्रव्याकरणे। मु प्रत्ययस्य इतरप्रयोजनवगमनार्थं वक्ष्यमाणांशा: अपि ग्राह्या:।  
\> २) महद्वाचका:; अमहद्वाचकाश्च  
\> आन्ध्रव्याकरणे विशेष्यप्रकरणमिति प्रकरणमेकं वर्तते। तत्र तत्समशब्दानां ग्रहणे विषयेकेचन नियमा: विहिता:। तदनुसारं संस्कृतादान्ध्रमगता:शब्दा: सर्वे महद्वाचका:, अमहद्वाचकाश्च इति द्विधा विभक्ता:। अत्र सर्वे पुरुषवाचकशब्दा:, तेषं विशेषणानि च महद्वाचका: इति व्यवह्रियन्ते। श्त्री-जड-पश्वादिवाचकशब्दा:, तेषां विशेषणानि च अमहद्वाचका: इति कथ्यन्ते।  
\> एवंविधविभागगतेषु महद्वाचकेषु, अमहद्वचकेषु च शब्देषु मु प्रत्ययस्य ग्रहणं दृश्यते। तथा स्वीकरणे हेतु: न तु सर्वस्मिऩ् जगति ब्रह्मत्वसिद्धिसम्पादनार्थम्।  
\> विषयेऽस्मिऩ्श्रीमतां हरिनारायणभट्टमहोदयानामभिप्राया: अत्र सर्वथा ग्राह्या:, मान्याश्चभवन्ति।  
\> लोकव्यवहारमनुसृत्य इयं व्यव्स्था कल्पिता अस्ति। तथैव केचन् आन्ध्रव्याकरणनियमा: अपि अत्र हेतुत्वं वहन्ति।  
\> विशिष्य महद्वाचकानां विषये मु प्रत्ययस्वीकारे हेतुभूत: नियम: अनेन प्रकारेण दृश्यते।  
\> सुहृद्वाचकमित्रशब्दस्य, योग्यवाचकपात्रशब्दस्य श्रेष्ठार्थवाचकसिंह-शार्दूल-व्याघ्र-रत्नादिशब्दाश्च महद्वाचकेषु अमह्द्वाचकेषु च अन्त्रभवन्ति। अत्रशब्दा: महदमहद्विभागेन एव स्वीकृता:। एतस्मिन् नियमकरणे नपुंसकप्रस्तावस्तु न व्यवस्थित:। एतन्नियमोक्तानां शब्दानां अनन्तरं मु प्रत्ययं विकल्पेन गृह्णन्ति। पुरुषसिंह: - पुरुषसिंहुडु/पुरुषसिंहमु;  
\> पुरुषव्याघ्र: - पुरुषव्याघ्रुडु/पुरुषव्याघ्रमु; नरसिंह: - नरसिंहुडु/नरसिंहमु, मुनिरत्नमु, कन्यारत्नमु, लक्ष्मीराज्यमु इत्यादिषु। अत्र विचारणिय़: अंश: एक: विद्यते।  
\> पुरुषसिंह, नरशार्दूल, मुनिरत्नादिप्रयोगा: सर्वेऽपि विशेषणोत्तरपदकर्मधारयसमासगता:। एतेषु अन्ते विद्यामाना: सिंह-शार्दूलादिशब्दा: स्वभावमनुसृत्य अमहद्वाचका: न तु नपुंसका:। अत: तेषामहद्वाचकस्वभावमनुसृत्य ते सर्वेऽपि विकल्पेन मु प्रत्ययं ग्रुह्णन्ति। आन्ध्रभाषा लोकव्यवहारमनुसृत्यग्रान्थिक-शिष्टव्यवहारिक-ग्राम्यभेदेन त्रिधा विभक्ता। अत्र  
\> शिष्टव्यवहार-ग्राम्यभेदप्रभाव: एव मु प्रत्ययोपयोगस्य कारणम्। रायलसीमात: विजयनगरपर्यन्तमपि विविधान्ध्ररान्तेषुग्रामीणा: जना:  
\> प्राय: पुंस्त्रीनामकरणसन्दर्भे मुनिरत्नमु, नरसिंहमु, लक्ष्मीराज्यमु, माणिक्यमु, शेषारत्नमु, सिंहाचलमु, लक्ष्मीकान्तमु - मुत्यमु प्रभृतीनाम् नामानां ग्रहणं कुर्वन्ति। एतादृशानि मुप्रत्ययान्तानि स्त्रीपुंनामानिआन्ध्रदेशेशतश: सन्ति।तत्र परब्रहमणि प्रीतिर्वा वेदान्तविचारव्याप्तिर्वा एतेषु नामसु काकताळीयतया एव केषुचिदेव दृश्यन्ते। न सर्वत्र। अत:  
\> तादृशं साधारणीकरणं कियत्पर्यंन्तं ग्राह्यमिति विद्वद्भिरेव निरूपणीयम्।  
\> एतावदुक्त्वा सविनयं विरमति बुधजनविधेय:  
\> डा. राणि सदाशिवमूर्ति:।  
\>  
\>   
\>  

\> --- On Fri, 2/7/10, VKG \<[vkghanapa...@gmail.com]()\> wrote:



