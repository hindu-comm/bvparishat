+++
title = "002 VKG"

+++
[[VKG	2010-07-02, 06:15:00 [Source](https://groups.google.com/g/bvparishat/c/-sLi3OmdRgo)]]



श्रीमन्तो भट्ट महोदयाः,

नाम व्यवहारे, विचिकित्सा अनुपपन्ना वा, उपपन्ना वेति किञ्चित्  
विशदीकरोमि। विचिकित्साया अय माशयः।

संस्कृत भाषा व्याकरणमनुसृत्य क्लीबत्वं साधयितुं न प्रवृत्ता वयम्।  
(जानीम एव लिङ्गं लोक व्यवहारनिष्ठमिति च) किन्तु, आन्ध्रभाषा व्यवहार  
मनुसृत्यैव सूचितम्। तत्र तु भाषायां, फलं, क्षेत्रं, आश्रमं इत्यादि  
व्यवहारो वर्तते। न केवलं तत्। यथा आन्ध्रेषु अचेतन पदार्थानां  
(अचेतनत्वेव दृष्टानां पदार्थानां) क्लीबता समुपेयते।

अत एव विचिकित्सा सञ्जाता। अत्रैवं भाति, यथा एतादृश नाम व्यवहार  
स्वारस्यं महद्वर्तते।

सर्वं ब्रह्मेति खलु प्रतिपद्यते श्रुतिशिरोग्रन्थेभ्यः। तत्तु अव्ययम्।  
(न तु भाषा व्यवहारवशात्)। अव्ययं सामान्यरूपेण क्लीबमिव दृश्यते  
भाषायामिति च निश्चप्रचमेव शास्त्रे।

तस्य ब्रह्मणो संस्थानान्तरमेवेदमिति सूचयितुं, (व्यवहार  
शैलीसौलभ्याच्च), स्त्रियां, पुंसां च क्लीबत्व भासकानि, पदानि  
वर्षिष्ठैः व्यवस्थापितानीति। (अत एव स्त्रीणां पुसां अपि, राजम्, (राजम्  
अय्यर्, एन् राजम्, इत्यादि नामानि द्राविड भाषायां लभ्यन्ते। एवमेव  
तॆलुगु भाषायामपि राज्यम्, साम्राज्यम्, रामम्, नरसिंहं इत्यादीनि पदानि  
नित्यव्यवहारेपि परब्रह्म स्मारणार्थं व्यवस्थापितानीति।

यतः, नित्यव्यवहारे कर्मजाते बहधा श्रुत्या ब्रह्म स्मारकत्वं  
प्रपञ्च्यते, तत एव शिष्टैरेषा व्यवस्था सवमकॢप्तेति मन्यामहे।

एवमेव अन्यास्वपि भाषासु वर्तते वेति कुतूहलात्, विचिकित्सा विदुषां  
पुरतस्स्थापिता।  
विरमामः।  
वंशीकृष्ण घनपाठी।।



