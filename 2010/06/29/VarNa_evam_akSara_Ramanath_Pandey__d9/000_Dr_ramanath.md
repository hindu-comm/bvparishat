+++
title = "000 Dr ramanath"

+++
[[Dr ramanath	2010-06-29, 11:37:21 [Source](https://groups.google.com/g/bvparishat/c/d95ZIjsC0aM)]]



महोदय,  
१. अक्षरवर्णयोः को भेदः? ’  
अक्षर’इति पदस्य प्रयोगः भवति -  
(१) अ, आ इत्यादयः स्वराः अक्षरम्, यथा निरुक्तकारेण उक्तः -  
स्वरोऽक्षरं- निरुक्त तथा निघण्टु ८/४ अस्मिन् उव्वटः - व्यवस्थित विभाषा  
चेयम्-स्वरः केवलोऽप्यक्षरं भवति, व्यञ्जनसमुदायस्तु स्वरसहित एवाक्षरं  
भवति। तॆत्तीरीय प्रातीशाख्यः - अक्षर यञ्जनानामुपलब्धिः ध्वनिः-२३/७,  
अत्र तु व्यञ्जनात् पृथक् अक्षरस्यार्थः तु स्वर एव।  
(२) आंग्लभाषायाः सिलेबल(syllable)कृते अपि अक्षर इति शब्दस्य प्रयोगं  
भवति, तद्यथा - सहाद्यॆर्व्यञ्जनॆः । उत्तरॆश्चावसितॆः- शुक्लयजुर्वेद  
प्रातिशाख्य-१/१००-१०१  
(३) क्वाचित्क् रूपेण वर्णमात्रम् अपि अक्षरं भवति - वर्णो वा - निरुक्त  
८/४०, अक्षर ब्रह्मवर्णयोः - मेदिनी कोश, पृ०१३६, एवमेव  
मकारस्त्तृती्याक्षरो भवति।  
वस्तुतः अक्षर इति शब्दस्य प्रयोगः मात्र स्वरार्थे एव अथवा  
व्यञ्जनसम्पृक्तस्वरस्यार्थे(अ,आ इत्यादि वर्ण) प्रयुक्तः अभवत्, तथा च  
स्वर्व्यञ्जनात्मकयोः ध्वनिकृते वर्ण इति शब्दस्य प्रयोगः भवति अयमेव  
व्यक्त ध्वनिः कथ्यते।  
कश्चित् पूर्वाचार्येण ’वर्णा अक्षराणि’ सूत्रम् लिखितं आसीत् अर्थात्  
वर्णस्य संज्ञा अक्षरं अस्ति (सम्भवतया अत्र पूर्वाचार्येण इति पदस्य  
अभिप्रायः निरुक्तकारः अस्ति-वर्णो वा )। श्लोकवार्तिककारेण अक्षरस्य  
भावः न क्षरति इति उक्त्वा शब्दनित्यत्ववादस्य संकेतम् कृतं।  
अक्षरं न क्षरं विद्यात् अश्नोतेर्वा सरोऽक्षरम्।  
वर्णं वाऽऽहुः पूर्वसूत्रे किमर्थमुपदिश्यते॥  
वर्णज्ञानं वाग्विषयॊ यत्र च ब्रह्म वर्तते।  
तदर्थमिष्टबुध्यर्थ लघ्वर्थं चोपदिश्यते॥ श्लोकवार्तिकॊ शिवसूत्रे ७,८  
सोऽयमक्षरसमाम्नायो वाक्समाम्नायः पुष्पितः  
फलितश्चन्द्रतारकवत्प्रतिमण्डितो वेदितव्यो ब्रह्मराशिः,  
सर्ववेदपुण्यफलावाप्तिश्चास्य ज्ञाने भवति, मातापितरॊ चास्य स्वर्गे लोके  
महीयेते॥(महाभाष्य-द्वितीय आह्निक-शिवसूत्रे ७,८ )

२. \`\`वर्णसमाम्नाय ’’ इति शब्दस्य समानार्थकत्वेन  
\`\`अक्षरसमाम्नाय’’ इति प्रयोगदर्शनात् संशयस्य सावकाशता।

महाभाष्ये तु इदं स्पष्टं उक्तं यत् पूर्वाचार्येण वर्णस्य अक्षरं इति  
सञ्जा कृतः। किमर्थम् इत्यस्मिन् विषये सम्यक् उक्तम् यत् -  
वर्णज्ञानं वाग्विषयॊ यत्र च ब्रह्म वर्तते।  
तदर्थमिष्टबुध्यर्थ लघ्वर्थं चोपदिश्यते॥  
अत्र तु वर्णसमाम्नायस्य स्थाने अक्षरसमाम्नाय(वाक्समाम्नाय अर्थे) इति  
पदस्य प्रयोगं कृत्वान् । अतः वर्णसमाम्नाय अक्षरसमाम्नाय च उभॊ अपि  
सम्यक् प्रयोगः।

३. कन्नडभाषायां कस्मिंश्चिच्चलच्चित्रगीते आदिमो भागः\`\`अ आ इ ई कन्नडदा  
अक्षरमाले ’’ इत्यादिपदैः प्रारभ्यते। \`\`अक्षरमाला’’ इति प्रयोगः  
साधुर्वा.?  
वर्णसमाम्नाय अक्षरसमाम्नाय च उभॊ अपि सम्यक् प्रयोगः।

  

