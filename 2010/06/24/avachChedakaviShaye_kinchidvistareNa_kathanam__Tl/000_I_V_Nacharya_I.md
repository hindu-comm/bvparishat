+++
title = "000 I V Nacharya I"

+++
[[I V Nacharya I	2010-06-24, 07:54:00 [Source](https://groups.google.com/g/bvparishat/c/TlXGNSO2Fcg)]]



प्रिय विद्वत्सुहृदः,  
सादर म्प्रणम्य। "अवच्छेदकविषये किञ्चिद्विस्तरेण कथनम्।"  
न्यायशास्त्रे अवच्छेद्यावच्छेदकभावो द्विधा। स्वरूप सम्बन्धरूपो व्याप्यव्यापकभावरूप श्च। विषयतावच्छेदकं  
लक्ष्यतावछ्छेदकं प्रतियोगितावच्छेदकं कारणतावच्छेदक मित्यादिषु स्वरूपसम्बन्धः।यत्र स्वरूपसम्बन्धरूपत्वे  
बाधक मतिप्रसञ्जकं वा भवति तत्र व्याप्यव्यापकभावरूपः।तत्रावच्छेदकत्वमनतिरिक्तवृत्तित्वम्।अवच्छिन्नत्व  
मन्यूनवृत्तित्वम्।तत्र विषयतायां स्वाश्रयप्रकारीभूतो धर्मोऽवच्छेदकः। यथा:--घट इति ज्ञानीय घटनिष्ठ विषय  
ताया मवच्छेदक ङ्घटत्वम्।शुक्ता् विदं रजतमिति ज्ञानेऽपि शुक्तिनिष्ठ विषयतावच्छेदकं रजतत्वम्।  
इद न्त्ववधेयम्। नीलो घट इति ज्ञाने यद्यपि नीलत्व,घटत्वोभयं विषयतावच्छेदकम्।तथापि नीलत्वप्रकारता  
निरूपित विशेष्यतावच्छेदक ङ्घटत्वमेव। नतु नीलत्वम्। एव ङ्घट इति ज्ञानेऽपि घटत्वनिष्ठ प्रकारता  
निरूपितविशेष्यता अनवच्छिन्ना। नतु घटत्वावच्छिन्ना। एतदुपरि चर्चाऽस्ति। अल मतिविस्तरेण।  
अभिवाद्य,  
ऐ.वि.यन्\<ऐवियनेट्याहूडाट्कोडाटिन्>

