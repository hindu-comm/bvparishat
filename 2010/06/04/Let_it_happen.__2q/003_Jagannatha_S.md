+++
title = "003 Jagannatha S"

+++
[[Jagannatha S	2010-06-09, 14:59:34 [Source](https://groups.google.com/g/bvparishat/c/2qWMh83cMn8)]]



कर्णाटकेधुना संप्राप्तकेवलविद्वत्पदवीकानाम् असंप्राप्त.एम्.ए.पदवीकानां  
छात्राणां पिएच्.डी.पदवीं प्राप्तुं नार्हता। शक्यते।आन्ध्रप्रदेशे तु  
वर्तत एवार्हता इति केनचित् सज्जनेन संभाषणावसरे अद्यैव ज्ञातम्। अस्तु।  
अन्यच्च। कर्णाटके पञ्चवर्षाध्ययनानन्तरं विद्वत्पदवी प्राप्यते।सोवधिः  
केवलं प्रवचनश्रवणेन याप्यते, न तु संशोधनप्रबन्धरचनया।  
पिएच्.डी.पदवी-ज्ञानसंपादनयोः कोपि अविनाभावरूपः संबन्धो नास्ति। केषुचन  
संस्कृतविश्वविद्यानिलयेषु विद्यावारिधिपदवी पिएच्.डि.समानेति गण्यते।  
अन्यत्र तु भिन्नैव परिगणना यथा तत्रभवन्तः सुरेन्द्रमोहनमिश्रमहोदया  
ज्ञापयन्ति। अत्र ऐकरूप्यं संपादयितुं किमपि करणीयमेव।  
महाविश्वविद्यालयेषु संस्कृताचार्यत्वं लब्धुं पिएच्.डी.एव मानदण्ड  
इत्यादिनियमो यैः कल्पितस्ते किं सम्यग् विचार्य तथा अकुर्वन् वा इति  
प्रश्नस्तु उत्तरसापेक्षः। वेतनवृद्धेरपि पिएच्.डी.पदवी एव  
निमित्तकारणायते महाविद्यालयेषु विश्वविद्यालयेषु चेति तु हास्यास्पदम्।  
स्तरहीनाः साधारण्यः कृतयोपि पिएच्.डी.पदवीं छात्रेभ्यः प्रापयन्तीति तु  
सर्वज्ञाता वार्ता। ममात्रेत्थं प्रतिभाति।संशोधनविषयकौत्सुक्येन विरचितः  
संशोधनप्रधानः संस्कृतग्रन्थ एव उभयत्र निमित्तकारणं भवेत्। न केवलं  
पिएच्.डी.पदवी। कथं वात्र सुधियः संपश्यन्ति।  
जगन्नाथः।

  
On 8 June, 19:15, Surendra Mohan Mishra

  
\<[dr.surendramohanmishra....@gmail.com]()\> wrote:  
\> ---------- Forwarded message ----------  
\> From: Surendra Mohan Mishra \<[dr.surendramohanmishra....@gmail.com]()\>  
\> Date: 2010/6/7  
\> Subject: Re: {भारतीयविद्वत्परिषत्} Re: Let it happen.  
\> To: [bvpar...@googlegroups.com]()  
\>  

\> \*उपाधयो नामान्येव । तत्र गुणाधानमस्तु । अन्यथा विद्वदुपाधौ वा पी एच डी

  
\> त्युपाधौ वा को वा भेदः ? ' यानि नामानि गौणानि ' विष्णोर्गुणप्रभूतानि नामानि  
\> भवन्ति । संस्कृतोपाधिषु तदद्य न लक्ष्यत इति कष्टकष्टं वरीवर्ति । तथापि  
\> व्यवहारः सर्वथा वर्तितव्यः । अत्रोत्तरेषु कश्तमन्यद्यद बहुषु  
\> विश्वविद्यालयेषु एम ए - आचार्ययोः नास्ति साम्यम् । आचार्योपाधिः डिप्लोमा  
\> गण्यते , एम ए च डिग्री , पूर्वत: श्रेयसी । कदाचिद् विद्वद्भिरुपविश्य  
\> विचारणीयं संस्कृतशास्त्राध्ययने  
\> प्राच्य-पाश्चात्त्य(आधुनिक-विश्वविद्यालयीय)-मार्गयोः स्वरूपभेदः कस्स्यादिति  
\> ।  

\> सुरेन्द्रमोहनमिश्र:\*  
\>  
\> 2010/6/4 Jagannatha S \<[jgran...@gmail.com]()\>



\> \> ---------------------------------------------------------------------------­­--------------------------------------------------------------------------­-­---------------



\>      <http://surendra-shaastram.blogspot.com-> Hide quoted text -  
\>  
\> - Show quoted text -

