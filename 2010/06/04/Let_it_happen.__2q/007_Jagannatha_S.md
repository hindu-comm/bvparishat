+++
title = "007 Jagannatha S"

+++
[[Jagannatha S	2010-06-13, 17:35:54 [Source](https://groups.google.com/g/bvparishat/c/2qWMh83cMn8)]]



कर्णाटके सांप्रदायिकीषु पाठशालासु यद् दीयते शिक्षणं तत्रायं क्रमः-  
प्रथमा,काव्यं, साहित्यं,विद्वच्चेति।विद्वत्पदवी पाञ्चवार्षिकी।अलङ्कार-  
व्याकरण-मीमांसा-अद्वैत-द्वैत-विशिष्टाद्वैत-शक्तिविशिष्टाद्वैत-न्याय-  
ज्यौतिषशास्त्रेषु प्रौढाध्ययनमस्मिन्नवधौ प्रवर्तते।विद्वत्पदवी  
पिएच्.डी.पदवीमासादयितुम् अभ्यर्थितां न जनयति। एम्.ए.पदवी त्वासादनीयैव।  
तदनन्तरमेव पिएच्.डी.। अस्तु। अन्यद् वैचित्र्यं पश्यामो  
विश्वविद्यानिलयेषु।केषुचन विश्वविद्यानिलयेषु एम्.फिल्.पदवी  
वर्तते,केषुचन तु नास्त्येव।पिएच्.डी.पदवीमासादयितुं एम्.फिल्.पदवी  
अनिवार्येति नियमः प्रायशो नास्ति।ममात्रायमभिप्रायः-संशोधनं कथं  
करणीयमिति प्रशिक्षणम् एम्.ए.पदवीप्राप्त्यवधौ एव दत्वा छात्रेषु  
संशोधनश्रद्धाम् उत्पाद्य तदनन्तरं पिएच्.डी.पदव्यै अर्हताम् अधिकृतां  
व्यवस्थापयेयुरधिकारिणः।अपि च अधुना मार्गदर्शकाः(guides)सर्वज्ञा इव  
यस्मिन्नपि कस्मिन्नपि विषये मार्गदर्शका भवितुं स्वतन्त्राः।  
कदाचिच्छात्रा एव आचार्यान् अतिशेरते स्वीकृते संशोध्ये वस्तुनि।  
एतस्मादपि हास्यास्पदतरं वस्तु किं नाम वर्तते?  
येषाम् आचार्याणां न्यूनतरं संशोधनग्रन्थद्वयं प्रकटितं तेषामेव  
मार्गदर्शकीभवितुम् अर्हता,नान्येषामिति नियमस्थापनेन किञ्चिदिव  
विद्यादोषो लघुतरो भविष्यतीति ममाभिप्रायः। आचार्यत्वं लब्धुं केषाञ्चन  
नियमानामावश्यकतास्ति।मार्गदर्शकत्वं प्राप्तुं कोपि नियमो नावश्यकः  
किम् ?

  
On 13 June, 12:49, SHRINIVASA VARAKHEDI \<[shriv...@gmail.com]()\> wrote:  
\> मान्याः,  
\> अत्र प्रवर्तमाना चर्चेयं मामपि चोदयति किंचिद् आवेदयितुम् । अधुना भारते  
\> वि.वि.येषु अध्यापकचयनव्यवस्था असमीचीनैव भाति। दशनिमेषाणामवधौ कस्यचिद्  
\> योग्यतापरिचयः कथं स्यात् ?  
\> इतरदेशीयचयनप्रक्रियां परिशील्य परिवर्तनमपेक्षितम् संपादनीयम् ।  
\> सत्स्वपि विचारेषु, बहु लेखितुमसमर्थोस्मि। विद्वद्भिः विचारोत्र करणीयः ।  
\>  
\> श्रीवरः  
\>  

\> 2010/6/10 Surendra Mohan Mishra \<[dr.surendramohanmishra....@gmail.com]()\>:

  
\>  
\>  
\>  
\> \> मान्याः,  
\> \> आचार्यवान् पुरुषो वेदेति सनातनो नियमः । तत्र पुनः आचार्यलक्षणम् आख्यातं  
\> \> प्रतिशास्रं ,जगति श्रेष्ठाचार्याणां निदर्शनं भारतवर्षं  
\> \> प्रयच्छत्यद्यत्वे'पीति न कस्यापि तिरोहितं वस्तु । सामान्यनियमं तु वदति  
\> \> कालिदासः - 'श्लिष्टा क्रिया कस्यचिदात्मसंस्था संक्रान्तिरन्यस्य विशेषयुक्ता  
\> \> । यस्योभयं साधु स शिक्षकाणां धुरि प्रतिष्ठापयितव्य एव ।।'  
\> \> परं बहुशो भवत्यद्यत्वे विश्वविद्यालादिषु नियुक्तिर्न तु स्वाध्यायप्रवचनयोः  
\> \> सिद्धपीठलाभः शास्त्रपरंपरावृद्ध्यै,परं तत्र पदपदार्थादिलाभो महत्तरायते ।  
\> \> पुनः कीदृग्  
\> \> उपाधिः प्रयोजनीय इति समये समये तत्राधिकृता एव प्रमाणम् । यावन्तो नियमाः  
\> \> सन्ति तेषां सम्यक्पालनमेव भवति चेदपि पर्याप्तं स्यात् । शोधकार्येषु  
\> \> तत्कर्तृषु चोच्चावचता तु भवत्येव । वेदस्तु 'अक्ष्णवन्तः कर्णवन्तः सखायो  
\> \> मनोजवेष्वसमा बभूवुः' इत्याह ।  
\> \> आचार्यजगन्नाथवर्यस्य यत्र चिकित्सितं तत्र विद्वद्- आचार्य -एम् ए - उपाधीनां  
\> \> समता- निर्धारण-समिति द्वारा विश्वविद्यालयस्तरे विचारं कृत्वा तेषां पीएच् डी-  
\> \> शोधाय योग्यत्वं कारयितुं शक्यते । गुणैकपक्षपातो हि धियां स्वभावः खलु !  
\> \> सादरम् ,  
\> \> सु मो मि ।  
\>  

\> \> 2010/6/10 AG \<[anandagha...@gmail.com]()\>



\> \>\> \> \> गण्यते , एम ए च डिग्री ,- Hide quoted text -  
\>  
\> - Show quoted text -...  
\>  
\> read more »

