+++
title = "015 JSRA Prasad"

+++
[[JSRA Prasad	2010-06-20, 09:50:24 [Source](https://groups.google.com/g/bvparishat/c/NIfZzfqR3eE)]]



'अपरशङ्कर' इति विख्यात रामरायकवीन्द्राः बेल्लंकोंडेत्युपाह्वाः आहुरेवं 'कलिभूषण'मित्याख्ये ग्रन्थे -  
  
"युगान्तरेषु जनाः स्थिरचित्तत्वेनातिप्रसङ्गादिदोषरहिताः । कलौ तु न तथेति न तावदस्ति युगान्तरीयजनतायाः कालियुगजनतायाश्च वैषम्यमिति महत् । तत्र सति यज्ञार्थमतिथ्यर्थं वरार्थञ्च हिंसा कर्तव्येत्युक्ते - युगान्तरीयजनास्तेष्वेव हिंसां कुर्वन्ति, नान्येषु प्रयोजनेषु । कालियुगास्तु यङ्कचिदवकाशं लब्ध्वा यथेच्छं हिंसां कुर्वन्ति । ततः कलियुगे हिंसा निषिद्धा ।  
  
अत एव यज्ञेपि पशोरपि हिंसा न युक्तेति पिष्टपशोरेव हिंसनं यज्ञे केचित्कुर्वन्ति । किञ्च यथाविधि गोमेधादिकं कर्तुमप्येते न शक्नुवन्ति ।  
  
अपि च युगान्तरेष्वपि मांसभक्षणं कर्तव्यमिति न नियतम्, किन्तु मांसत्याग एवोत्तमः । यस्तु मांसं त्युक्तुमशक्तस्तप आदिना तद्भक्षणजन्यदोषनिराकरणक्षणश्च, तस्य यज्ञादिषु मांसभक्षणं *परिसङ्ख्याविधि*नोक्तमिति सर्वदाप्यहिंसैव परमः धर्मः ।"  
  
धन्योस्मि,  
प्रसादः  
  

2010/6/18 narayanan er \<[drerna...@yahoo.com]()\>  



> --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  



