+++
title = "005 hn bhat"

+++
[[hn bhat	2010-08-05, 12:05:16 [Source](https://groups.google.com/g/bvparishat/c/TBp7mac-O7s)]]



तत्र द्विकर्मकाणां धातूनां किं कर्म प्रधानं वा गौणं वा उभयं वा कर्मणि प्रयोगे लकारेणाभिहितं भवति? इति सन्देहे इयं व्यवस्था।  
गौणे कर्मणि दुह्यादेः; प्रधाने नी-कृष्-वहाम्।  
बुद्धि-भक्ष्यार्थयोः शब्दकर्मकाणां निजेच्छया॥  
प्रयोज्यकर्मण्यन्येषां णिजन्तानां लादयो मताः॥  
इति।

  

> १. पिता भृत्यं ग्रामं गमयति \| अध्यापकः बालं शास्त्रं बोधयति \| माता > बालम् अन्नं भोजयति \| गुरु: शिष्यं वेदम् अध्यापयति

  

उपरितनवाक्येषु, गत्यर्थाकर्मक-- इति सूत्रेण कर्मत्वमुभयत्र प्राप्तमिति ज्ञातमेव स्यात्। अतश्च तन्न व्याख्यास्यते। यदा एषामेव कर्मणि लकारे प्रयोज्ये, कस्य कर्मणो ऽभिधानं भवति लकारेण इति प्रश्नस्याशयं परिष्कृत्य समाधानमुक्तमुपरि। यस्य यत्र योगस्तत्र तस्याभिधानं भवतीति ज्ञेयम्। तत्राभिहिते कर्मणि प्रथमा भवति, अन्यस्य अनभिहितस्य कर्मणि द्वितीया भवतीति प्रयोगपरिवर्तने नियमः। तत्र प्रथमे तावत्

बुद्ध्यर्थस्य भक्ष्यार्थस्य च णिजन्तस्य शब्दकर्मणां च विवक्षया

प्रधाने वा गैणे वा कर्मणि लादयो भवन्ति इति। 

बुद्द्यर्थस्य द्वितीयवाक्यस्य -

  

अध्यापकेन बालं (द्वितीया) बोध्यतेशास्त्रम् (प्रथमा)इति वा बालः (प्रथमा) शास्त्रं (द्वितीया) बोध्यते इति वा उभयस्यापि पर्यायेण

कर्मत्वम्। स्पष्टमुदाहरणं तु ---

  

गुरुणा माणवको धर्मं बोध्यते इति वा, माणवकं धर्मः इति वा स्पष्टो ऽत्र कर्मणो द्वितीया, अन्यस्यानभितस्य कर्मणः प्रथमा।

एवमन्यत्रापि। भक्ष्यार्थस्य तदनन्तरमुदाहरणम् ---

  

मात्रा बालो ऽन्नं भोज्यते इति वा, बालमन्नं भोज्यते इति वा।

बालस्यान्नस्य वा पर्यायेण कर्मत्वम्।

  

शब्दकर्मणः ---

  

गुरुणा वेदमध्यप्यते बालः इति वा बालमध्याप्यते वेद इति वा वेदस्य बालस्य च पर्यायेण कर्मत्वाभिधानम्।

  

इदानीं पारिशेष्यात् गत्यर्थस्य प्रथमं वाक्यमुदाहरणम्, यत्र प्रयोज्ये कर्तरि लकारेणाभिधानं भवति। तत्रैव प्रथमा, गौणस्य कर्मणः द्वितीया।

  

१. पित्रा भृत्यो ग्रामं गम्यते इत्येव।

  

इदानीमपृष्टमपि इदमुच्यते ---

  

अकर्मकाणां च प्रयोज्ये कर्मणि -

  

यज्ञदत्तः

मासमासयति देवदत्तम् -- मासमास्यते देवदत्तः।

  

एतावता स्पष्टता स्यादिति मन्ये।



