+++
title = "019 Jagannatha s"

+++
[[Jagannatha s	2010-08-11, 22:34:35 [Source](https://groups.google.com/g/bvparishat/c/w1XwbDVudrM)]]



तत्रभवद्भिः श्रीवीरनारायणपाण्डुरङ्गिमहोदयैरुद्देश्यविधेयभावे यः स्वप्रबन्धस्य अपेक्षितो भागोत्र समुद्धृतः, सः उद्देश्यविधेयभावविषयकमतीव सुविस्पष्टं चित्रणंवाचकमनसि उट्टङ्कयितुं समर्थः। मम अस्मिन् विषये बहवः संशया एतत्पठनेन



निवारिताः। भवद्भिः उद्धृतभागस्यान्ते ‘‘ एवं च कः पचति इत्यस्य उद्देश्यवाचककिंपदकत्वं वर्णयन् गदाधरो विचारणीयवचनः।’’ इति यत् हरिनाथीयमुद्धृतं तस्य विषये च स्वाभिप्रायोपि प्रकटितः, कृपया तस्मिन् विषये किञ्चिदधिकं विवरणं दीयतामिति विज्ञापये। अहं सकुतूहलं भवदीयस्य प्रौढप्रबन्धस्य प्रकटनं प्रतीक्षमाणोस्मि।



प्रासङ्गिकं किञ्चित्- संस्कृतवाक्यगतोद्देश्यविधेयविचारः सानेकोदाहरणः चारुदेवशास्त्रिभिः वाग्व्यवहारादर्शस्य पीठिकायां संक्षेपेण चर्चितः। यद्यपि तत्र उद्देश्यविधेयतालक्षणं न विश्लेषितं तथापि
जिज्ञासुभिरेकवारमवश्यं द्रष्टव्यः स भागः। अयं च ग्रन्थः मोतिलाल् बनारसीदास् इत्यत्र प्रकटितः।



2010/8/11 Veeranarayana Pandurangi \<[veer...@gmail.com]()\>



