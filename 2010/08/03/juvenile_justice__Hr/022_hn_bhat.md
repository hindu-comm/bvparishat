+++
title = "022 hn bhat"

+++
[[hn bhat	2010-08-06, 20:02:05 [Source](https://groups.google.com/g/bvparishat/c/HrzWWGVWESk)]]



  

> अस्मिन् चर्चाप्रसंगे आणिमाण्डव्यस्य कथां प्रस्तोतुंशक्यते वा ?

  

अत्र प्रसंगे यावदपेक्षितम्, तावत् प्रस्तुतमेव एतावता तदुपाख्यानम्।

  

आणिमाण्डव्यस्य महर्षेरनपराधिनो ऽपि शूलमारोपितस्य यमेन सह संवादे किमहं विनैवापराधं शूलमारोपित इति प्रश्ने यमराजेन पूर्वजन्मनि तद्बाल्ये कृतस्यापराधस्य दण्डरूपेणास्मिन् जन्मनि दण्डापातः इति समाधाने, प्रतुत्तीर्णम् - पञ्चदशवयःप्राप्त्यनन्तरमेव दण्ड्यः, ततः पूर्वस्मिन् बाल्ये काले ऽज्ञानेन कृतस्यापराधस्य दण्ड्यत्वं धर्मशास्त्रविरुद्धमिति अपराधी त्वमेवेति यमधर्मराजमेव शूद्रयोनौ जन्म लभस्वेति शप्तवानिति, तेनैव स विदुररूपेण भूमौ जन्म लेभे इत्यादि महाभारतकथात्रानुसन्धेया। प्रकृते तावद् बालस्य क्वाप्यपराधे दण्डार्हत्वं नास्तीति तयोः संवादेन ज्ञायते इत्येतावत् पूर्वमेव प्रस्तुतमुपाख्यानं यावदपेक्षितम्।

  

विस्तरतः पुराणेभ्य एवावगन्तव्यमाणिमाण्डव्योपाख्यानम्। शूलारोपे ऽ‍प्यमृतेन तेन यावती बाधा अनुभूता, अनन्तरं शूलादवारोपिते ऽपि तच्छरीते शूलशेषस्यावस्थानाद् आणिमाण्डव्य इति प्रसिद्धो ऽभूदिति प्रकृतानपेक्षमपि स्मर्यते।  
  



