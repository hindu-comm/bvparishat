+++
title = "010 hn bhat"

+++
[[hn bhat	2010-08-21, 19:24:39 [Source](https://groups.google.com/g/bvparishat/c/EyjDDaR7F5Q)]]



> अयि मान्या द्वन्देपि कुत्रचित् लक्षणा तार्किकैरंगीकृता वर्तते
> > 
> > तत्तु दिनकर्यां प्रतिपादितमस्ति । >
> 

  

अत्र प्राचीनैकदेशिमते समाहारद्वन्द्वे

अहिनकुलमित्यादौ, यदि समाहारो ऽप्यनुभूयते , तदा परपदे अहिनकुलसमाहारे लक्षण, पूर्वपदं तात्पर्यग्राहकम्। भेरीमृदङगं वादय इत्यादौ परम्परासंबन्धेन एकत्वान्वयः। इति प्राचीनमतभाषापरिच्छेद एव निरूपितम्।
यदि समाहारो नानुभूयते, अहिर्नकुलश्च प्रत्येकं बुध्यते, इति नव्यमते नास्त्येव लक्षणापेक्षा। प्रत्येकमेकत्वान्वयः, एकवचनं समाहारसंज्ञा च पदसाधुत्वनिर्वहणार्थमिति नव्यानां मते तत्र न लक्षणा।

  

चैत्रस्य पितरौश्वशुरौ इत्यादौविरूपैकशेषेस्वजनकदम्पत्योः स्वस्ती-जनकदम्पत्योश्च लक्षणाश्रीयते। अत्र च लक्षणायां बीजं पितृद्वय-श्वशुरद्वयासंभवादिति नेष्टव्यम्, दत्तकस्य द्विभार्यस्य च पुरुषस्य तत्संभवात्।

  

इत्यादि द्वन्द्वविचारे भाषापरिच्छेदे एव लक्षणा प्रतिपादिता। इतरेतरयोगे तु न लक्षणा इति उपक्रम एवोपपादितं तत्रैव प्रकरणे। अत्र च तदेव पूर्वस्मिन् सन्देशे प्रतिपादितम्।

  

सादरं प्रणामाः।

--

Dr. Hari Narayana Bhat B.R.  
EFEO,  
PONDICHERRY  

