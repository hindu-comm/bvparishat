+++
title = "013 sheetal pokar"

+++
[[sheetal pokar	2010-08-28, 16:46:36 [Source](https://groups.google.com/g/bvparishat/c/doVnFJCjbHg)]]



नमस्ते जी,  
  
यद्यपि " संतोषी नरः सदा सुखी " , फिर भी कभी-कभी असंतोष, यदि जिज्ञासा का आधार बन जाये तो परिणाममें सुखकारी हो सकता है \| ऐसा मानकर फिर से एकबार दूसरे रूप में समस्या रख रही हूँ \|  
  
हिन्दी में मेरे पास दो वाक्य हैं -  
१. जाता हुआ राम तृण को स्पर्श करता है \|  
 जिसका कर्तरि-प्रयोग में संस्कृत-अनुवाद है - गच्छन् रामः तृणं स्पृशति \|  
   कर्मणि- प्रयोग में - गच्छता रामेण तृणं स्पृश्यते \|  
  
२. राम जाते हुए तृण को स्पर्श करता है \|  
 जिसका कर्तरि-प्रयोग में संस्कृत-अनुवाद है - रामः गच्छन् तृणं स्पृशति \|  
  
हिन्दी में, प्रथम वाक्य में "जाता हुआ" राम का विशेषण है, जब कि द्वितीय वाक्य में "जाते हुए" क्रिया-विशेषण है \|  
  
संस्कृत में प्रथम वाक्य में जो शतृ प्रत्यय है वह - लटः शतृशानचावप्रथमासमानाधिकरणे (३/२/१२४) पाणिनीय सूत्र से हुआ है \| जब कि द्वितीय वाक्य में जो शतृ है वह - लक्षणहेत्वोः क्रियायाः (३/२/१२६) से लक्षण में हुआ है \| अब मेरा प्रश्न यह है कि "गच्छन्" जो हिन्दी के क्रिया-विशेषण का संस्कतृ में अनुवाद है , उसका कर्मणि-प्रयोग में रूप क्या होना चाहिये "रामेण **गच्छन्** तृणं स्पृश्यते" उत "रामेण **गच्छता** तृणं स्पृश्यते" ?  
  
विदुषाम् अनुग्रहं प्रार्थये \|



