+++
title = "026 hn bhat"

+++
[[hn bhat	2010-08-29, 22:31:58 [Source](https://groups.google.com/g/bvparishat/c/doVnFJCjbHg)]]



भवत्पादाम्भोजस्मरणरसिकोनामनिवहा-  
नहंगायंगायंकुहचनविवत्स्यामिविजने॥२॥

  

"पायं पायमुदैरयो बहुजगत्संहारिसिंहारवान्"  
  

इति श्रीमन्नारायणीयप्रयोगः,

  

तथा , घेरण्डसंहिताप्रयोगः -

  

नासाभ्यां जलमाकृष्य पुनर्वक्त्रेण रेचयेत्।  
पायं पायं व्युत्क्रमेण श्लेष्मदोषं निवारयेत्।।58।।

  

*पायं पायं*पयसः पूरं पूरितमुदरं ते:

  
पायं पायं सुखं तिष्ठन्क्रीडयन्कामिनीजनम् ।  
यवक्षारादिकान् क्षारान् हिमम् आतृप्ति भोजनम् ।। आक-१,१९.१७३ ।

  

इत्यादयः णमुलन्ताः प्रयोगाः आभीक्ष्ण्ये सुवचाः,

  

उभयोरपि सुधर्मापत्रिकायां प्रयोगश्च -

  

कथासुधां पायं पायं, तेन च क्रीडितान्‌ प्रदेशान्‌ गामं गामं, जनाः परमानन्ददायिनीं पदवीं प्राप्तुमीप्सन्ते ।राजभिः, आचार्यैर्बहुभिः समुद्धृतानि देवमन्दिराणि आटमाटं पूता भवन्ति । तीर्थेषु स्नायंस्नायं विगतकल्मषाः चकासति ।

  

अत्र सर्वत्र स्नात्वा स्नात्वा इत्यर्थे अतिशये पौनःपुन्ये वा क्रियायाः णमुल् वीप्सायां द्विरुक्तिश्च। अयं च स्वारसिकः (idiomatic) संस्कृतः प्रयोगः।

  

शेषे शिष्टा विद्वांसः प्रमाणम्।



