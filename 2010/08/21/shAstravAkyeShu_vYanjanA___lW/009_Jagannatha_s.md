+++
title = "009 Jagannatha s"

+++
[[Jagannatha s	2010-08-26, 18:34:27 [Source](https://groups.google.com/g/bvparishat/c/lWenYk8dz98)]]



आर्याः, स्वस्ति।



विहितप्रतिक्रियाकेभ्यः सर्वेभ्यो विद्वद्भ्यो विनयेन वन्दनानि समर्पयामि। तत्रभवतां श्रीसुब्रह्मण्यकोरडवर्याणां विस्तृतं सशास्त्रोल्लेखमुत्तरं पठित्वा अतीव हर्षः संजातः स्थितश्चास्मि गतसंदेहः। भारतीयविद्वत्परिषदः सदस्यो यदभवं, तत्तु मम भाग्यपरिपाकं मन्ये। अतीवाल्पत्वेन मादृशां कदाचिद् भासमानान् अपि संशयान् विद्वांसः सविस्तरं सोदाहरणं च निवारयन्ति, ततश्च मादृशां ज्ञानवर्धनस्य कारणं भवन्तीति ज्ञात्वा विस्मयोदधौ मग्नोस्मि।अत्र गृहीतभागेभ्यः सर्वेभ्यो वन्दनानि पुनः पुनः समर्पये ततश्च- कञ्चित् प्रसिद्धं श्लोकमपि स्मरामि-



चातकस्त्रिचतुरान् पयःकणान्



याचते जलधरं पिपासया।



सोपि पूरयति विश्वमम्भसा



हन्त हन्त महतामुदारता।।



श्रीमतः सत्येन्द्रपाण्डेयस्य पत्रं पठितं मया। संस्कृतसंबद्धं यद् वर्तते तत्र संस्कृतस्यैव प्राशस्त्यमभीष्टमित्यत्र न कोपि संशयः। परन्तु केषाञ्चन विदुषां font download विषये काचित् समस्यास्तीति अभ्यूह्यते। आगामिनि काले सा समस्या अपगम्यादित्याशासे।  

2010/8/25 satyendra pandey \<[pandeysa...@gmail.com]()\>



