+++
title = "000 Jagannatha s"

+++
[[Jagannatha s	2010-08-21, 18:51:37 [Source](https://groups.google.com/g/bvparishat/c/lWenYk8dz98)]]



आर्याः, स्वस्ति।



अद्य मध्याह्ने तत्रभवता रामाज्ञापाण्डेयेन वैयाकरणेन विरचितां व्याकरणदर्शनभूमिकां (वाराणासेय-



संपूर्णानन्द-संस्कृतविश्वविद्यानिलये2038 विक्रमसंवत्सरे प्रकटितां तत्रभवता गौरीनाथशास्त्रिणा संपादितां



च ) पठतो मम चक्षुःपथे पतितमधोनिर्दिष्टं वाक्यम्-



‘‘भाष्यकृता यस्मिन् सूत्रे वार्त्तिके वा गुणस्वरूपं वाच्यवृत्त्या व्यञ्जनावृत्त्या वा न प्रदर्शितं तत्र आकडारसूत्रोक्तं गुणवचनमभ्युपगन्तव्यमिति वदन्ति।(पु.92)’’



चमत्कृतोऽस्मि वाक्यस्थेन ‘‘व्यञ्जनावृत्त्या’’ इति पदेन।



शास्त्रवाक्येषु अभिधा-लक्षणे वर्तेते। व्यञ्जना तु साहित्यनिष्ठो धर्मो न पुनः शास्त्रनिष्ठः।



शास्त्रवाक्येष्वपि व्यञ्जनायां सत्यां सर्वशास्त्रविचारव्याकोपप्रसङ्गः। तत्रभवता महावैयाकरणेन



रामाज्ञापाण्डेयेन कमभिप्रायं मनस्याकलय्य वाक्यमेतद् विरचितवता भाव्यम् ?



इति, जिज्ञासुर्जगन्नाथः।







