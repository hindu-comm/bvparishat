+++
title = "000 Jsra Prasad"

+++
[[Jsra Prasad	2010-08-07, 01:06:20 [Source](https://groups.google.com/g/bvparishat/c/Ybt9txPrJXA)]]



भूयांसि नमांसि विद्वद्भ्यः ।  
  
तत्तच्छास्त्रेषु कृतभूरिपरिश्रमैः विद्वद्भिः एतावता विषयेस्मिन् विस्तृतं व्याख्यातम् । वस्तुतः अत्र बहुविषयसङ्ग्रहणं जातम् ।  
तदर्थमहं धन्यतामाविष्करोमि । सम्प्रति दण्ड-प्रायश्चित्तादिविषये विदुषां पुरतः किञ्चिन्निवेद्यते -  
  
१. यदि ज्येष्ठेभ्यः मया सम्यगवगतं तर्हि दण्डः चतुर्विधः इति । १. पश्चात्तापः २. प्रायश्चित्तम् ३. राजदण्डः ४. यमदण्डः इति । आदिम अंशद्वयमान्तरिकम्, धर्मशास्त्राधीनम् । तृतीयोंऽशः सामाजिकः, शिक्षास्मृतिसम्बद्धः । चतुर्थः अशरीरकः, पारलौकिकश्च । यदि कश्चित् पापः राजदण्डादपि आत्मानं रक्षयति (रहसि पापं कृत्वा), तदा यमदण्डस्तु तादृशाय अनिवार्यः अशनिपात एव । अन्यथा अपि सुभाषितम् -  
  
**आदित्यचन्द्रावनिलोनलश्च द्यौभूमिरापो हृदयं दिशश्च ।  
अहश्च रात्रिश्च उभे च सन्ध्ये यमश्च जानाति नरस्य वृत्तम् ।।**  
  
इत्यनेन व्यक्तेः पाप-पुण्यादीनां साक्षिरूपत्वेन महाभूतादयः धार्मिकपद्धत्या निरूपिताः । तथापि केचन एव पापं कथं कुर्वन्ति इति जिज्ञासोपशमनार्थं महाभारते एवं प्राप्यते -  
**  
परस्परभयात्केचित् पापः पापं न कुर्वते  
राजदण्डभयात्केचित् यमदण्डभयात्परे ।  
सर्वेषामपिचैतेषां आत्मा यमयतां यमः  
आत्मा संयमितो येन यमस्तस्य करोति किम् ।।  
**  
तत्तद्व्यक्तीनां वर्णाश्रमाधिकारनियमातिक्रमणे राज्ञः अधिकारः अस्ति न वेति अत्र मम संशीतिः । यतः वालिवधवृत्तान्ते वालिः श्रीरामचन्द्रेण धर्मातिक्रमकारणेन निहतः । यदि वालिर्न हतः तर्हि 'दण्ड्यांश्चैवाप्यदण्डन्' इति मनुनोक्तमपि सत्यं भवति । अत्राऽयं दण्डः *व्वक्तिगतः* उत *सामाजिको* वा इति विचारणीयोशः इति प्रार्थ्यते ।  
  
२. प्रायः पूर्वकृतं पापं-चित्तं-तस्यैव शोधनम्-प्रायश्चित्तम् । तद्वान् प्रायश्चित्ती । समाजस्य समजस्य महान् भेदो वर्तते । मानवाः सर्वे सामाजिकाः । प्रायश्चित्तं न तु एकस्यै व्यक्त्यै अपि तु व्यक्तीनां कृते । तत्तद्व्यक्तयः धर्मातिक्रमणसन्दर्भे यदि गुरूपदिष्टं प्रायश्चित्तादिककर्म नाचरन्ति तर्हि स प्रभावः तदीयकुटुम्बे, तदुपरि समाजे वा प्रसरेत् । अतः अत्र प्रायश्चित्तस्य मनोवैज्ञानिकशास्त्रानुसारं किञ्चित् social concern/impact स्याद्वा इति मम मतिः । धर्ममूर्तिना विदुरेणोक्तः श्लोकः सान्दर्भिकः स्यात् -  
**  
कुलस्यार्थे त्यजेदेकं ग्रामस्यार्थे कुलं त्यजेत् ।  
ग्रामं जनपदस्यार्थे आत्मार्थे पृथिवीं त्यजेत् ।।**  
  
३. प्रायश्चित्तं न केवलमान्तरिकम् अपि तु बाह्यमपि । यथा चान्द्रायणव्रतादिकर्म । किन्तु प्रायश्चित्तस्य परिधिः धर्मशास्त्रम् तथा दण्डस्य परिधिः शिक्षास्मृतिश्च ।  
  
४. शतमानं भवति इति वेदमन्त्रानुसारं शतायुष्के मानवे आहत्य नव अवस्थाः भवन्ति इति भागवतम् कथयति । शैशव, कौमारादिक्रमेण एतेषां दशागणना, वयोगणना च तत्तच्छास्त्रसन्दर्भोचिता स्यात् । यतः 'युक्तिमत्त्वाद्विदुषां किमशोभनम् ?' भावगतदोषाः क्षन्तव्याः ।  
  
सप्रश्रयं,  
आञ्जनेयप्रसादः  
  

\> What is the impact of the above on the society? If any, may be

\> discussed in another context/heading.

  


> 
> > **Prayaschitta- covers any lapse in the observation or non-observation > of any of these. Hence it needs to be distinguished from Danda, which > is exclusively the subject of Niti-shastra.****I don't think any > conflation of these two concepts is tenable, though both can be > discussed at length by those interested under different topics for > clarity and avoid confusion as pointed out by Rani Sadashivamurthy.** >
> 

  
  
--  
Jsra Prasad, Asst. Professor,  
Dept. of Sanskrit Studies  
University of Hyderabad,  
Gachibowli, Hyderabad - 500 046  
Tel: 040-2313 3803  
  

