+++
title = "003 hn bhat"

+++
[[hn bhat	2010-08-18, 15:36:57 [Source](https://groups.google.com/g/bvparishat/c/On1OiyueeS0)]]



  
  

2010/8/18 satyendra pandey \<[pandeysa...@gmail.com]()\>

  

> 
> > मान्याः अलङ्कृतिस्तु स्त्रीलिङ्गे एव भवति। यथा अलङ्करणं अलङ्कृतिः भावे > \`स्त्रियां क्तिन्' इत्यनेन क्तिन् भूत्वा रूपं सिद्ध्यति। किं > बहुव्रीहिसमासे सत्यपि पुल्लिंगेऽपि तादॄशमेव रूपं सम्भवम्। किं > बहुव्रीहिसमासे सति सः पुल्लिङ्गरूपतां नेतुं शक्नोति। मम सन्देहः केवलं > अनलङ्कृती इत्यस्य पुल्लिंगस्त्रीलिंगविषये वर्तते। यदि अयं > पुल्लिङ्गस्तर्हि तु सन्देहः नास्ति परंस्त्रीलिंगे सति शब्दार्थौ > इत्यस्य विशेषणरूपतां कथमादधाति?  
> समासे यदि पुल्लिंगतामाप्नोति तर्हि कथं केन सूत्रेण।  
>   
> > 

  

येन सूत्रेण बहुव्रीहिर्बिहिता, तेनैव सूत्रेण तस्यान्यपदार्थत्वात् समासस्य अन्यपदार्थस्य लिङ्गमेवादधाति, न स्वातन्त्र्येण। ’अनेकमन्यपदार्थे" एव अनेकॆषामन्यपदार्थे सामानाधिकरण्येन समासो भवति, स एव बहुव्रीहिः। अन्यपदार्थस्य प्राधान्यात् तदनुसारेणैवास्यापि लिङ्गवचनादिकं भवतीति सामानाधिकरण्यादेव सिद्धम्। न तदर्थं पृथक्सूत्रस्यापेक्षास्तीति मे भाति। स चान्यपदार्थः शब्दार्थरूप एव, इति तल्लिङ्गवचनं स्वत एव सिद्ध्यति।

  

इदानीमपि भवतां शंकायाः स्वरूपमेव न ज्ञातम्, यथाज्ञातं मया तथा समाहितम्।

  

> परंस्त्रीलिंगे सति शब्दार्थौ इत्यस्य विशेषणरूपतां कथमादधाति?

  

अस्मिन् समासे स्त्रीलिङ्गस्य प्रसक्तिमेव न पश्याम्यत्र। कथं सतीति सिद्धवत्कृत्य प्रश्नः इति मे अपरा शङ्का।



क्षम्यताम्।



