+++
title = "003 sathya narayanan sarma"

+++
[[sathya narayanan sarma	2010-08-10, 09:14:58 [Source](https://groups.google.com/g/bvparishat/c/g3iB9akz9PY)]]



Dear Sri Srikanth,

Dr Rani Sadasiva Murty is well defined about the mahākāvyā-s. In addition to that there is a sarga (kāvyādilakṣaṇam) devoted in Agnipurāṇa.  adding for further information:

अग्निर् उवाच काव्यस्य नाटकादेश् च अलङ्कारान् वदाम्य् अथ । ध्वनिर् वर्णाः पदं वाक्यम् इत्य् एतद् वाङ्मयं मतम् । शास्त्रेतिहासकाव्यानां त्रयं यत्र समाप्यते ॥१॥ शास्त्रे शब्दप्रधानत्वम् इतिहासेऽर्थनिष्ठता । अभिधायाः प्रधानत्वात् काव्यं ताभ्यां विभिद्यते ॥२॥ नरत्वं दुर्लभं लोके विद्या तत्र च दुर्लभा । कवित्वं दुर्लभं तत्र शक्तिस् तत्र च दुर्लभा ॥३॥ व्युत्पत्तिर् दुर्लभा तत्र विवेकस् तत्र दुर्लभः । सर्वशास्त्रम् अविद्वद्भिर् मृग्यमाणं न सिध्यति ॥४॥ आदिवर्णा द्वितीयाश् च महाप्राणास् तुरीयकाः । वर्गेषु वर्णवृन्दं स्यात् पदं सुप्तिङ्प्रभेदवत् ॥५॥ सङ्क्षेपाद् वाक्यम् इष्टार्थव्यवच्छिन्ना पदावली । काव्यं स्फुरदलङ्कारं गुणवद्दोषवर्जितम् ॥६॥ योनिर् वेदश् च लोकश् च सिद्धम् अर्थाद् अयोनिजम् । देवादीनां संस्कृतं स्यात् प्राकृतं त्रिविधं नृणाम् ॥७॥ गद्यं पद्यं च मिश्रं च काव्यादि त्रिविधं स्मृतम् । अपादः पदसन्तानो गद्यं तद् अपि गद्यते ॥८॥ अल्पाल्पविग्रहं नातिमृदुसन्दर्भनिर्भरम् । चूर्णकं नामतो दीर्घसमासोत्कलिका भवेत् ॥९॥ भवेन् मध्यमसन्दर्भं नातिकुत्सितविग्रहम् । वृत्तच्छायाहरं वृत्तगन्धि नैतत् किलोत्कटम् ॥१०॥ आख्यायिका कथा खण्डकथा परिकथा तथा । कथानिकेति मन्यन्ते गद्यकाव्यं च पञ्चधा ॥११॥ कर्तृवंशप्रशंसा स्याद् यत्र गद्येन विस्तरात् । कन्याहरणसङ्ग्रामविप्रलम्भविपत्तयः । भवन्ति यत्र दीप्ताश् च रीतिवृत्तिप्रवृत्तयः ॥१२॥ उच्छ्वासैश् च परिच्छेदो यत्र या चूर्णकोत्तरा । वक्त्रं चापरवक्त्रं च यत्र साङ्ख्यायिका स्मृता ॥१३॥ श्लोकैः स्ववंशं सङ्क्षेपात् कविर् यत्र प्रशंसति । मुख्यार्थस्यावताराय भवेद् यत्र कथान्तरम् ॥१४॥ परिच्छेदो न यत्र स्याद् भवेद् वा लम्भकैः क्वचित् । सा कथा नाम तद्गर्भे निबध्नीयाच् चतुष्पदीम् ॥१५॥ भवेत् खण्डकथा यासौ यासौ परिकथा तयोः । अमात्यं सार्थकं वापि द्विजं वा नायकं विदुः । स्यात् तयोः करुणो विद्धि विप्रलम्भश् चतुर्विधः ॥१६॥ समाप्यते तयोर् नाद्या सा कथाम् अनुधावति । कथाख्यायिकयोर् मिश्रभावात् परिकथा स्मृता ॥१७॥ भयानकं मुखपरं गर्भे च करुणो रसः । अद्भुतोऽन्ते सुक्ÿप्तार्थो नोदात्ता सा कथानिका ॥१८॥ पद्यं चतुष्पदी तच् च वृत्तं जातिर् इति द्विधा । वृत्तम् अक्षरसङ्ख्येयम् उक्थाद्युत्कृतिशेषजम् । मात्राभिर् गणना यत्र स जातिर् इति काश्यपः ॥१९॥ समम् अर्धसमं वृत्तं विषमं पैङ्गलं त्रिधा । सा विद्या नौस् तितीर्षूणां गभीरं काव्यसागरम् ॥२०॥ महाकाव्यं कलापश् च पर्याबन्धो विशेषकम् । कुलकं मुक्तकं कोष इति पद्यकुटुम्बकम् ॥२१॥ सर्गबन्धो महाकाव्यम् आरब्धं संस्कृतेन यत् । तादात्म्यम् अजहत् तत्र तत्समं नातिदुष्यति ॥२२॥ इतिहासकथोद्भूतम् इतरद् वा सदाश्रयम् । मन्त्रदूतप्रयाणाजिनियतं नातिविस्तरम् ॥२३॥ शक्कर्यातिजगत्यातिशक्कर्या त्रिष्टुभा तथा । पुष्पिताग्रादिभिर् वक्त्राभिर् जनैश् चारुभिः समैः । युक्ता तु भिन्नवृत्तान्ता नातिसङ्क्षिप्तसर्गकम् ॥२४॥ अतिशक्करिकाष्टिभ्याम् एकः सङ्कीर्णकैः परः । मात्रयाप्य् अपरः सर्गः प्राशस्त्येषु च पश्चिमः । कल्पोऽतिनिन्दितस् तस्मिन् विशेषानादरः सताम् ॥२५॥ नगरार्णवशैलर्तुचन्द्रार्काश्रमपादपैः । उद्यानसलिलक्रीडामधुपानरतोत्सवैः ॥२६॥ दूतीवचनविन्यासैर् असतीचरिताद्भुतैः । तमसा मरुताप्य् अन्यैर् विभावैर् अतिनिर्भरैः ॥२७॥ सर्ववृत्तिप्रवृत्तं च सर्वभावप्रभावितम् । सर्वरीतिरसैर् जुष्टं पुष्टं गुणविभूषणैः । अत एव महाकाव्यं तत्कर्ता च महाकविः ॥२८॥ वाग्वैदग्ध्यप्रधानेऽपि रस एवात्र जीवितम् । पृथक्प्रयत्ननिर्वर्त्यं वाग्वक्रिम्णि रसाद् वपुः । चतुर्वर्गफलं विष्वग्व्याख्यातं नायकाख्यया ॥२९॥ समानवृत्तनिर्व्यूढः कैशिकीवृत्तिकोमलः । कलापोऽत्र प्रवासः प्रागनुरागाह्वयो रसः । स विशेषकं प्राप्त्यादि संस्कृतेनेतरेण च ॥३०॥ श्लोकैर् अनेकैः कुलकं स्यात् सन्दानितकानि तत् । मुक्तकं श्लोक एकैकश् चमत्कारक्षमः सताम् ॥३१॥ सूक्तिभिः कविसिंहानां सुन्दरीभिः समन्वितः । कोषो व्रज्यापरिच्छिन्नः स विदग्धाय रोचते ॥३२॥ आभासोपमशक्तिश् च सर्गे यद्भिन्नवृत्तता । मिश्रं वपुर् इति ख्यातं प्रकीर्णम् इति च द्विधा । श्रव्यं चैवाभिनेयं च प्रकीर्णं सकलोक्तिभिः ॥३३। इत्य् आग्नेये महापुराणेऽलङ्कारे काव्यादिलक्षणं नाम प्रथमोऽध्यायः

As for as the other question raised by you, who named them? It must be by some latter commentators.

Dr. Sathyanarayanan, R.

Ecole Francaise d'Extreme Orient

Pondicherry

  
  
On Tue, 10 Aug 2010 08:38:34 +0530 wrote  
\>

|     | |-----| |     |

[TABLE]

[TABLE]

[TABLE]

[TABLE]

[TABLE]

[TABLE]

[TABLE]

[TABLE]

[TABLE]

|                                               | |-----------------------------------------------| | \>--- On **Mon, 9/8/10, SriKanth! **** wrote: |





  
[![](https://ci5.googleusercontent.com/proxy/yeow-ej6yIBBiXfueYHZICh3YX2LIoPD_PuhRxN-h9FiBubPdNiAnj1zrXhnMlFCrl-CvyrQKSQRB_5YdR9QPcbLwGHmCcZSIrrtJn9XCdf4vf1d-Q6LcRnHbP7waK51qn6gYF8JA6_jeZOfURHJ4aLD9-UL=s0-d-e1-ft#http://sigads.rediff.com/RealMedia/ads/adstream_nx.ads/www.rediffmail.com/signatureline.htm@Middle)](http://sigads.rediff.com/RealMedia/ads/click_nx.ads/www.rediffmail.com/signatureline.htm@Middle?)

