+++
title = "000 Jsra Prasad"

+++
[[Jsra Prasad	2010-09-13, 16:38:32 [Source](https://groups.google.com/g/bvparishat/c/u5LyEA-S8p8)]]



विद्वद्भ्यः सादरं प्रणामाः ।  
  
अस्मत्पूर्वजैः यद्यदुक्तं तत्तत्सर्वं सर्वमानवहितायैवेति निश्चप्रचम् । प्रत्येकस्य आचारस्य सम्प्रदायस्य च आन्तरिकानर्थान् सनातनधर्मसम्बद्धान् गुरु-दैवकृपया वयं प्राप्नुम एव । कदाचित् कस्यचन आचारस्य अन्तरार्थान्वेषणे अप्राप्यमाणत्वे सति केवलं शिष्टाचारविधिवाक्यादि द्वारा तदाचारपरिपालनम् एव विहितम् भवति । बहोः कालात् कश्चन प्रश्नः असमाहितः वर्तते । श्रूयते एवं -  
  
आत्मा नाम गुरोर्नाम नामातिकृपणस्य च ।  
श्रेयस्कामो न गृह्णीयात् ज्येष्ठापत्यकलत्रयोः ।। इति ।  
  
अत्र किमर्थं स्वात्म-गुरु-कृपण-ज्येष्ठापत्य-कलत्रादीनां नाम सम्बोधने निषिद्धम् ? अत्र किं वा स्वारस्यं स्यात् (किमपि भवत्येवेति अस्मदार्षविश्वासः!)।  
एवं सति 'गुरुं प्रकाशयेत् धीमान्' इत्यपि सुभाषितम् । अत्र गुरुप्रकाशनपरककार्यं तु स्ववैदुष्यनिरूपणपूर्वकम् । गुरुनामग्रहणमकृत्वा कथं वा शिष्यः स्ववैदुष्यकीर्त्या गुरुं प्रकाशयेत् ?  
अनुगृह्णन्त्विति प्रार्थना ।  
  
विद्वद्वधेयः,  
आञ्जनेयप्रसादः  
--  
Jsra Prasad, Asst. Professor,  
Dept. of Sanskrit Studies  
University of Hyderabad,  
Gachibowli, Hyderabad - 500 046  
Tel: 040-2313 3803  
  

