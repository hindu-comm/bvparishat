+++
title = "000 iragavarapu narasimhacharya"

+++
[[iragavarapu narasimhacharya	2010-09-21, 11:57:50 [Source](https://groups.google.com/g/bvparishat/c/7TDAxGqadHg)]]



प्रिय सुहृदः,  
सादरं प्रणम्य। संस्कृतवाङ्मये वातावरणविज्ञानम्। (पूर्वतोऽनुवर्तते)  
"चन्द्रो यदि रोहिण्या दूरग स्समीपगो वा दक्षिणमार्गे स्थितः स्पृशति वा  
तदा जगतः कष्टमेव। उत्तरतः स्थित श्चेत् तदा सुवृष्टि र्बहव उपसर्गा श्च।  
अस्पृशन् याति चेत् तदा वृष्टि श्शुभं च भवति।  
यदि चन्द्रो रोहिणीशकट मध्यं गच्छति तदा प्रजानां मह द्दुर्भिक्षम्।  
चन्द्रस्योदया त्परं यदि रोहिणी पृष्ठतो याति तदा शुभम्। तदा स्त्रियः  
कामातुराः पुंसोऽनुगच्छन्ति।यदा रोहिण्या अनन्तरं चन्द्र उदेति तदा  
पुमांसः कामातुराः स्त्री रनुगच्छन्ति। यदि चन्द्रो रोहिण्या आग्नेय्यां  
दिशि भवति तदा  
महा नुपसर्गः।(उत्पातः) नैरृत्यां चेत् सस्यानां ईतिकृता हानिः।  
वायव्यदिशि स्थित श्चेत् सस्यं मध्यमं भवति। ईशान्यदिशि स्थित श्चेत्  
सस्यार्घ्यवृष्ट्यादयो बहवो भवन्ति।चन्द्रो यदि योगतारकां  
ताडयति तदा महद्भयं भवति। छादयति चेत् स्त्रीकृतो राजवधः। पुरं प्रविशतां  
गवा मग्रे यदि कृष्ण  
पशुः पुरः प्रविशति तदा जलसमृद्धिः। शबलपशु श्चेत् मध्यमं भवति। शुक्ले  
तु न किमपि। यदा तु  
रोहिणीयुत श्चन्द्रो मेघावृतो भवति तदा लोकानां महद्भयम्। भूमि र्बहुजन  
सस्य संयुता च भवति।  
(लघु  
शब्दार्धसर्वस्वे।रचयिता:-महामहोपाध्याय श्री परवस्तु  
रङ्गनाथाचार्यस्वामी।पृष्टौ  
२१९,२२०।"आषाढ"इत्यत्र।) अवधार्यताम्। "एक स्स्वादु न भुञ्जीत"  
अभिवाद्य,  
भावत्कः,  
ऐ.वि.यनाचार्यः\<[insac...@gmail.com]()\>  

