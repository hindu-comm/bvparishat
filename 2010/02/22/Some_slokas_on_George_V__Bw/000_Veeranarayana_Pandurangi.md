+++
title = "000 Veeranarayana Pandurangi"

+++
[[Veeranarayana Pandurangi	2010-02-22, 19:16:53 [Source](https://groups.google.com/g/bvparishat/c/Bw9CM2bHcH0)]]



I often wonder whether British Rule lasted in india much more than its lifetime, because of Ashirvaadas all the learned brahmins gave to british kings and queens.

  

here are the slokas composed by Ma.Ma. Balakrishna Mishra, Principal Sanskrit College, Varanasi, when he bestowed him the title of Mahamahopadhyaya, (Courtesy Balakrishna Mishra memorial Volume, By Dr. Kishornath Jha, Sarisab Pahi, Madhubani, Bihar). I dont know whether all otherMahamahopadhyayas praised british Monarch. I hope Some of them did, like Madhusudan Ojha though was not conferred this title, Not to forget the Famous poet Tagore's "Bhaaratabhaagya vidhaata". I hope our colleagues will shed light on the point  

विशालरदमाल शात्रवकपालभीमानना सदा हरहृदि स्थिता नवघनाभसद्यौवना।

महासितकृपाणिका विपुलकर्तृका धारिका मदीशहितकारिका भवतु भूमिभृद्दारिका।।

अधर्ममतिजर्मनक्षितिपिकेसरस्सङ्गरे महायुधसुकर्मणा झटिति भिन्नवर्माभवन्।

नमन्नतिनयातुलाच्छरणयाचनां मातुलात्मजा द्वितनुतादरं दरत एत्य कात्यायनि।

अरातिबहुवाहिनीं खरकरौजसा शोषयन् विजित्य परिपन्थिनः प्रधनविज्ञ आयोजने।

प्रसाधितसमुच्छितां विजयवैजयन्तीं शिवे तनोतु समभूपतिस्सपदि कृत्स्नपृथ्वीतले।।

तौरुष्काधिपहेङ्गरीनृपमुखानुन्मूल्य पक्षान् द्विषां सर्वोर्वीपतिगर्वपर्वतपविश्श्रीसार्वभौमो मम।

तद्योषिन्नयनाम्बुजन्मविगलद्वारिप्रवाहोत्करैः सद्योजाततरङ्गिणीजलभृते शर्वाणि कुर्यात्पुरम्।।

दक्षो भुजः पञ्चमजार्जकस्य क्षोणीभुजोरं लभतां कुठारताम्।

क्ष्वेडद्रुमं जर्मननामधेयं छेत्तुं जनानामवनाय चण्डिके।।

आनन्दं जनतां नयन् धवलयन् कीर्त्या समस्तादिशो हेतीस्संकलयन् द्विषो विकलयन् धर्मस्थितिं वर्धयन्।

धीरानुन्नमयन् समृद्धिमधिकासादयन्नन्वहं जीव्याज्जार्जक आर्यकार्यनिरतस्सन्तर्ज्य तज्जर्मनान्।।

यस्मिञ्छासति भारतावनिमलं नो धर्महानिः क्वचित् नो वा प्रागिव दुर्बले बलवता बाधा क्वचन्नीयते।

नो चौराद्विपिनाध्वसु क्वचिदपि त्रासोप्यचक्षुष्मतामायायोन्नतिमीहतामविरतं नन्दन्त्यशेषाः प्रजाः।।

तोकस्स्वलोकादयते वियोगमस्तोकशोकं यदि दैवगत्या।

तं प्रापयत्याशु निजं निशान्तं राज्यस्थितौ यस्य च कार्यरीतिः।।

यस्य क्षपायामपि राष्ट्रभूमौ विभाकरो नास्तमुपैति देवः।

किंच स्वसूनोरपरत्र नैव प्रजासु भेदाधिगतिः कदापि।।

आकर्णिते यज्जययानवृत्ते स्रवन्ति गर्भा रिपुकामिनीनाम्।

यो वैरिदर्वीकरसर्वगर्वनिर्वासेप्येति नरेन्द्रभावम्।।

प्रजानुकम्पाप्रवणेन चेतसा परीक्षणैर्वृत्तिविहापनैश्च यः।

अमेयविद्यालयभेषजालयैर्न्यायालयैश्चोपकरोति नैव कम्।।

विद्युत्समानप्रतिभानवद्यविद्यातिहृद्य स्म दयोदयो यः।

क्रीडास्थलं नीतिविलासिनीनां धीराग्रणीसंहतिनूयमानः।।

छित्वोरुवक्षोतिविपक्षरक्षसस्समुच्छच्छोणितप्रौक्षणैरलम्।

क्षौमेण दाक्षायणि संचकास्तु मेप्रमेयसम्राड्बलसंचयो चिरम्।।

वीरश्रीलसुशीलधीरमहिपालंकारहीरप्रभु प्रेयस्या तनयैश्च जार्जकमये दक्षात्मजे पञ्चमम्।

यावत्पुष्पवदम्बुधिक्षितिकुलक्ष्माभृद्धरिद्हन्तिनः तावद्रक्ष समान्महीपतिजनान् नीत्वा वशं मोदितम्।।

रविरिव मन्दारातिर्वज्रीव च पक्षविच्छेदे।

परभूभृतां महेशि ब्रिटिशाभिधभूपतिर्भूयात्।।  
  
--  
Veeranarayana N.K. Pandurangi  
Head, Dept of Darshanas,  
Yoganandacharya Bhavan,  
Jagadguru Ramanandacharya Rajasthan Samskrita University, Madau, post Bhankrota, Jaipur, 302026.  

