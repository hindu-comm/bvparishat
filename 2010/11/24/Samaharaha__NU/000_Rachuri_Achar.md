+++
title = "000 Rachuri Achar"

+++
[[Rachuri Achar	2010-11-24, 07:11:09 [Source](https://groups.google.com/g/bvparishat/c/NUbJVQlDRL4)]]



अयि मान्याः पण्डितवरेण्याः,

 सुविदितमेव तत्र भवतां वर्णानां उदात्तानुदात्तस्वरितप्रचयादिभेदेन स्वराः विद्यन्त इति । तत्र काचित् जिज्ञासा मम सुखनिद्रां बाधन्ती किंगम्यमित्यविरतं रटन्ती वर्वर्ति । स्वरितादिवत् समाहारोपि कश्चन स्वरप्रकारः पृथगङ्गीक्रियते खलु । स्वरसमाहारस्य कश्चनवैदिकदृष्टान्तः कृपया प्रदीयताम् । तथा समाहारो नाम साप्तस्वर्यमङ्गीकुर्वाणैः पातञ्जलैः स्वरविशेषो व्युत्पादितः इति श्रीमज्जयतीर्थचरणाः स्वकीये ऋग्भाष्यव्याक्याने कथयामासुः । किमिदं साप्तस्वर्यमिति तु न विज्ञातं मया । पातञ्जलैः कस्मिन् ग्रन्थे एवमुक्तं इत्यपि न ज्ञायते। समास्वादितपरिभाषेन्दुरसाः पीतपातञ्जलाः करतलामलीकृताष्टाध्याय्याः तत्र भवन्तो विपश्चिदपश्चिमाः कृपया मम अज्ञानपटलं नाशयेयुरिति सविनयं प्रार्थ्यते ।

  

  

  
हरये नमः  
राचूरि आचार्य  
मम स्वामी हरिर्नित्यं सर्वस्य पतिरेव च ।  
त्वमस्माकं तवस्मसि  
  

