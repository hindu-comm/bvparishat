+++
title = "000 Tirumala Kulakarni"

+++
[[Tirumala Kulakarni	2010-11-13, 10:17:50 [Source](https://groups.google.com/g/bvparishat/c/vYYwp9Dv9zw)]]



आदरणीयाः,  
  
पण्डितराजश्रीसुब्रह्मण्यशास्त्रिभिः शाब्दतरङ्गिणीनामके महोन्नते ग्रन्थे शाब्दबोधसम्बन्धिनः बहवः ग्रन्थाः उल्लिखिताः \| तत्र विभक्त्यर्थनिर्णयः तथा त्रिंशच्छ्लोकी इति ग्रन्थद्वयमपि उट्टङ्कितम् \| तयोर्विषये तैरेवं निगदितम् -  
  
"गोकुलनाथोपाध्यायानामन्तेवासिनः **मैथिलाः** **गिरिधरोपाध्यायाः** तत्तत्सूत्रवार्तिकार्थनिरूपणपूर्वकं सप्तानां विभक्तीनामर्थविशेषनिर्धारकं **विभक्त्यर्थनिर्णया**भिधानं बोधग्रन्थं प्राणैषुः ।"  
  
"सिद्धान्तमुक्तावलीप्रभाकाराणां श्रीरायनरसिंहशास्रिणामन्तेवासिनः **श्रीपट्टाभिरामशास्रिणः** इतरापरिशीलितार्थविशेषनिरूपणेन शाब्दबोधवर्णनेन च विपश्चितां बहुमानपात्रभूताः दक्षिणदेशमलमकार्षुः ।  
 तैर्विरचितः स्वकृतटीकोपेतः कारिकात्मकः **त्रिंशच्छ्लोक्यभिधानो बोधग्रन्थो** विलसति । **पाठानावसरे येषां शब्दानामर्थविशेषान् वाचा विवरीतुमशक्नुवन्तो विद्वांसः अभिनयेन निरूपयन्ति**, तेषां, न च वाच्यम्, यदि तदा, ननु, चेत्, इत्याकारकं, परन्तु, मध्ये इत्यादीनामर्थविशेषं निष्कृष्य, तत्तत्पदघटितानि सिद्धान्तमुक्तावलीवाक्यान्येव प्रायः उदाहरनणानि कृत्वा, सापेक्षपनिरासं व्युत्पत्तिविशेषादिप्रदर्शनपूर्वकं शाब्दबोधवर्णनमकारि तत्र निबन्धे ।"  
  
एतयोः विषये, क्रयणाय लभ्येते वा, नो चेत् कस्मिन् ग्रन्थालये स्याताम् इत्यादिविषये, कृपया सूचयन्तु \|  
  
तिरुमल कुलकर्णी  
--  
Dr. Tirumala Kulakarni  
Asst. Prof. Alankara Dept.  
Poornaprajna Vidyaapeetha  
Vidyapeetha Circle  
BANGALORE 560 028  
  

