+++
title = "000 iragavarapu narasimhacharya"

+++
[[iragavarapu narasimhacharya	2010-11-08, 18:33:53 [Source](https://groups.google.com/g/bvparishat/c/lswa34EqZQ4)]]



प्रिय विद्वत्सुहृदः,  
अत्रे दमवधार्यताम्। " लोके मत्स्याः विना विवक्षां अहर्निशं विविधै  
स्साधनैः हन्यन्ते। किं कारणम्? कारणं तु वेदवाङ्मये एव मुच्यते।"  
श्रुतिः॥ अग्ने स्त्रयो ज्यायाग्ंसो भ्रातर आस न्ते  
देवेभ्यो हव्यं वहन्तः प्रामीयन्त सोग्नि  
रबिभे दित्थं वा वस्य आर्ति मारिष्यतीति स निलायत  
सोपः प्राविश त्तं देवताः प्रैष मैच्छन् तं  
मत्स्यः प्राब्रवी त्त मशपद्धिया धियात्वा वध्या  
सु र्योमा प्रावोच इति तस्मान्मत्स्यं धिया धीया  
घ्नन्ति शप्तो हि। (कृ.य.सं)  
तात्पर्यम्। देवेभ्यः हवींषि वहतः अग्नेः सोदराः त्रयः आसन्। ते निरन्तरं  
देवेभ्यः हवींषि वहन्तः तत्संबन्धिना श्रमेण मृताः। ततः स अग्निः स्वस्य  
सोदराणां मृतेः हविर्वहनमेव कारणमिति निश्चित्य हविर्वहनेन स्वस्मै अपि  
सैव गति र्भवेदिति भीतोऽभवत्। अतः सः हविर्वहनकार्यात् आत्मानं  
निवर्तयितुकामः अदृश्यरूपेण उदकेषु स्थितोऽसीत्। देवा स्तु अग्नि  
मन्वेष्टुं तीव्रप्रयत्नं कुर्वन्तः आसन्। तदा जलनिवासी मत्स्य एकः  
जलमध्ये निगूढमुषित मग्निं देवेभ्यः दर्शयामास। तदनु सोऽग्निः तन्मत्स्य  
मेवं मशपत्।"हे मत्स्य! देवेभ्यः आत्मानं स्वयं रक्षितुं जले निगूढमुषितं  
मां कठिनचित्त स्त्वं देवाना मधीनं कृतवानसि।अतः जालधारिभिः कैवर्तैः  
विवक्षां विना नक्तंदिवं निहतो भविष्यसी"ति। एव मग्निना मत्स्या  
श्शप्ताः। अत एव मत्स्याः विना कालनियमं हन्यन्तेऽहर्निश मद्यापि।  
अभिवाद्य,  
ऐवियनाचार्यः\<[insac...@gmail.com]()\>  

