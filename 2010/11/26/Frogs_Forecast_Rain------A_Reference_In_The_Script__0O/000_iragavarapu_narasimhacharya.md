+++
title = "000 iragavarapu narasimhacharya"

+++
[[iragavarapu narasimhacharya	2010-11-26, 12:53:51 [Source](https://groups.google.com/g/bvparishat/c/0OvQ8zGx6CU)]]



प्रिय सुहृदः,  
प्रणम्य।"मण्डूकघोषेण वर्षागमस्य वेदप्रामाण्यम्"पश्यन्तु भॊः।  
-------------------------------------------  
लोके मण्डूकाः अनेके सन्ति। भेक इति,मण्डूक इति,वर्षाभू रिति,शालुर  
इति,दर्दुर इति तेषां प्रभेदाः। सर्पात् यो बिभेति स भेकः। तटाकादौ य  
श्शोभते स मण्डूकः। वर्षासु यो भवति स वर्षाभूः। उत्प्लुत्य यः गच्छति सः  
शालूरः।  
उत्प्लुत्योत्प्लुत्य यो गच्छति सः प्लवः।शब्देन यः कर्णौ दृणाति  
(विदारयति) स दर्दुरः। ये दर्दुराः पदे पदे रटन्तः  
कर्णौ विदारयन्ति ते वर्षं सूचयन्तीति गतानुगतिको विश्वासोऽस्माकम्। अत्र  
कारणं वेदे दृश्यते। कथमित्यद्य पश्यामः।  
श्रुतिः॥"खण्वखा ३ इखै मखा इ मध्ये तदुरी। वर्षं वसुध्वं पितरो मरुतां मन इच्छत।"

(अधर्ववेदः.४.४.१५.५९८.पे.वि.भा)  
तात्पर्यम्।"अस्यां श्रुतौ (श्रुतिर्नाम वेद एव)  
"खण्वखा","खैमखा","तदुरी", इति त्रीणि नामानि मण्डूकजातौ  
कस्मिंश्चिद्वर्गे स्त्रीजातिमण्डूकसंबन्धीनि। त एवं सम्भोधिताः"भो  
विशिष्टा मण्डूकाः! युष्माकं घोषेण वृष्ट्यभिमुख  
मरुद्गणानां मनांसि स्वायत्तीकृत्य वृष्टिं प्रयच्छत"इति। अनया श्रुत्या  
मण्डूकघोषः वृष्टेः कारणमिति ज्ञायते खलु। एतच्छृतिसिद्धविषयमेव वयं लोके  
पश्यामः।  
अभिवाद्य,  
ऐवियनाचार्यः।(लोके यो यो विषयः दृश्यमानो भवति स स वेदेऽप्यस्तीति  
निश्चीयते। अन्वेष्टव्यमस्माभिः।)  

