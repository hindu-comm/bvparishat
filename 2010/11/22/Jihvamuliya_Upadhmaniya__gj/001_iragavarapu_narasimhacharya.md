+++
title = "001 iragavarapu narasimhacharya"

+++
[[iragavarapu narasimhacharya	2010-11-24, 05:48:13 [Source](https://groups.google.com/g/bvparishat/c/gjoTbV7tcw8)]]



प्रिय विद्वत्सुहृदः,  
प्रणम्य।विसर्गस्य गतिरष्टविधेत्युक्तं खलु।विसर्ग एव जिह्वामूलीयत्वेन  
उपध्मानीयत्वेन च परिणमते।अत्र  
विसर्गो नाम अर्धविसर्गः। विसर्गस्य अर्धभाग एव। विसर्गस्य अपरं नाम  
ऊष्मा।ऊष्मा एव जिह्वामूलीयत्वेन उपध्मानीयत्वेन च परिणमतेत्युक्तं  
श्लोके। श्लोकस्त्वेवम्।"ओभावश्च विवृतिश्च शषसा रेफ  
एव च। जिह्वामूलमुपध्मा च गतिरष्टविधोष्मणः॥" "आध्मात"इत्यस्य शब्दितः  
पवनः इत्यर्थद्वयमस्ति।  
उपध्मानीयो नाम समीपे वायुरूपेण शब्दितो भवति। जिह्वामूलं नाम जिह्वायाः  
प्रथमो भागः। जिह्वामूलेपि  
अर्धविसर्गः वायुरूपेण शब्दितो भवति।" अष्टौ स्थानानि वर्णानामुरः(अत्र  
अर्धविसर्गोट्टङ्कनं न जाने)कण्ठः  
शिरस्तथा। जिह्वामूलं च दन्ताश्च नासिकौष्ठौ च तालु च॥"इत्येष श्लोकोपि  
स्मर्तव्यो भवति। विसर्गस्य(ऊष्मणः) जिह्वामूलीयत्वेन परिणामस्योदाहरणं  
तु, कः+करोति=क(अर्धविसर्गः)करोति। तथा उपध्मानीयस्य  
च।"कः+पचति"=क(अर्धविसर्गः)पचति"इत्युदाहरणं भवति।  
अर्धविसर्गस्योट्टङ्कनं कथं भॊः? कृपया बोधयन्तु।  
नारायणन् महोदयस्य वाक्यानि यथामति समाहितानीति मन्ये। सम्यक्समाहितं वा  
न वेत्यत्र विद्वत्सुहृद एव प्रमाणम्।  
अभिवाद्य,  
ऐवियनाचार्यः।

2010/11/22 narayanan er \<[drerna...@yahoo.com]()\>:



\> --  
\> अथ चेत्त्वमिमं धर्म्यं संग्रामं न करिष्यसि।  
\> ततः स्वधर्मं कीर्तिं च हित्वा पापमवाप्स्यसि।।  
\> तस्मादुत्तिष्ठ कौन्तेय युद्धाय कृतनिश्चयः।  
\> निराशीर्निर्ममो भूत्वा युध्यस्व विगतज्वरः।। (भ.गी.)  
\>  

