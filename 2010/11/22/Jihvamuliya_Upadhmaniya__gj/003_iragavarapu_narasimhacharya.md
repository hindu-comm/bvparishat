+++
title = "003 iragavarapu narasimhacharya"

+++
[[iragavarapu narasimhacharya	2010-11-24, 11:36:19 [Source](https://groups.google.com/g/bvparishat/c/gjoTbV7tcw8)]]



महोदयाः,  
प्रणम्य।"प्रमाणव्यवहाराभ्यामर्थनिर्णयः"इति संप्रदायमनुसृत्य  
जिह्वामूलीयं रूढ्यर्थेन अर्धविसर्गसहितककारं बोधयति। जिह्वामूलस्य  
समीपतः उच्चार्यमाणत्वात् अर्धविसर्गसहितरूपं भवति।  
श्रान्तस्य पुरुषस्य शुनकस्य वा मुखतः आविर्भूतध्वनिरत्रोदाहर्तुं  
शक्यते। भट्टोजीदीक्षितः "अकुहविसर्जनीयानां  
कण्ठः"इत्युक्तवान्।"जिह्वामूलेतु कुः प्रोक्तः"इत्यन्यत्र कथनेन  
कण्ठपदस्य तत्समीपवर्ति जिह्वामूलमपि परिगण्यतेति भाव्यते।  
एवमनेकस्थानकवर्णानि सङ्गृहीतानि स्युरिति  
भावयेत्। अर्धविसर्गसहितपकारस्यापि ओष्ठद्वयसमीपत्वेन उपध्मानीयतया  
तादृशोच्चारणं भवति। धमन्याः आध्मानेन तस्यां यादृशी ध्वनिः श्रूयते  
तादृशी फूत्काररूपा अनुभूयते। उच्चारणं तु अनुभवैकवेद्यम्।  
जिह्वामूलीय,उपध्मानीयपदद्वयं सार्धकमेव। उच्चारणविषये एतदतिरिच्य  
किमप्यन्यदस्तीति न तर्कयामि। भवदुक्तरीत्या भाषान्तरीय  
शब्दार्थविपरिणामरूपसंदर्भोऽत्र नास्तीति मन्ये। As you said how can the  
Kavarga be an equivalent to "Q" in English? The "Q" is  
pronounced in Sanskrit as "क्यु". The "Quo"in English becomes in  
Sanskrit as "को".I do not think the science of semantics has any  
context here.

  
अभिवाद्य,  
ऐवियनाचार्यः।

2010/11/24 S P Narang \<[spna...@yahoo.com]()\>:



