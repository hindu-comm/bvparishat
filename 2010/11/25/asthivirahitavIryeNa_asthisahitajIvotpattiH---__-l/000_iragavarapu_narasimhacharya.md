+++
title = "000 iragavarapu narasimhacharya"

+++
[[iragavarapu narasimhacharya	2010-11-25, 21:13:05 [Source](https://groups.google.com/g/bvparishat/c/-lkNhHz064c)]]



प्रिय विद्वत्सुहृदः,  
प्रणम्य।एकमद्भुतविषयमुपस्थापयामि भवतां  
पुरतः।अवधार्यताम्भोः।"अस्थिरहितवीर्येण अस्थिसहितजीवोत्पत्तिः"  
-------------------------------------  
लोके सृष्टिविषये अनेकानि चित्राणि दृश्यन्ते। तेष्वेकं चित्रमधुना  
पश्यामः। लोके अस्थिविरहितवीर्येण गर्भोत्पत्तिः दृश्यते। जन्मकाले जनाः  
अस्थिभिः जायन्ते। एवंविधोत्पत्तेः कारणं किम्? कृष्णयजुर्वेदे  
कारणमेवमुच्यते।  
श्रुतिः॥"ब्रह्मवादिनो वदन्ति कस्मा त्सत्या दनस्थिकेन  
प्रजाः प्रवीयन्ते स्थन्वती र्जायन्त इति यद्धि  
रण्यं घृतेऽवधाय जुहोति तस्मा दनस्थिकेन  
प्रजाः प्रवीयन्ते स्थन्वती र्जायन्ते।" (कृ.य.सं.६.कां.१.प्र.७.अनु)  
तात्पर्यम्।"यज्ञे द्वितीयदिवसे प्रायणीयेष्टिसंबन्धिनि "ध्रुवा"नाम्नि  
पात्रे स्थितमाज्यं "जुहू"नाम्नि पात्रे चतुर्वारं निक्षिपन्ति। ततः  
जुहूपात्रस्थिते आज्ये ईषत्शैथिल्येन कुशैर्निबद्धं स्वर्णाङ्गुळीयकं  
निक्षिप्य होमं कुर्वन्ति। स्वर्णाङ्गुळीयकं तु बहु कठिनं द्रव्यम्।  
एतत्कठिनमङ्गुळीयक माज्ये  
निक्षिप्य तदाज्यहोमकारणतः सृष्टौ कठिनै रस्थिभिः प्रजाः प्रजायन्तेति  
वेदः प्रमाणयत्येतद्वैचित्र्यम्।  
परिशोध्यते चे देवं सर्वस्यापि लोके दृश्यमानस्य वस्तुनः बेदे प्रमाणं लभ्यते।  
अत एवोक्तं पुराणेषु "विचित्रा देहसम्पत्तिः ईश्वराय निवेदितुम्।पूर्वमेव  
कृता राजन् हस्तपादादि संयुता॥"  
अभिवाद्य,  
ऐवियनाचार्यः।

  
पूर्वमेव कृता राजन्! हस्तपादादि संयुता॥"इति॥  

