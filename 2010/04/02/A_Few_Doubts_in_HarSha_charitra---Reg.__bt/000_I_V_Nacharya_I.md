+++
title = "000 I V Nacharya I"

+++
[[I V Nacharya I	2010-04-02, 11:15:36 [Source](https://groups.google.com/g/bvparishat/c/btliop57mrU)]]



प्रिय विद्वत्सुहृदः,  
सादरं प्रणम्य। हर्षचरित्रं पठामि। केचन सन्देहाः जाताः। तन्निवारणाय एष मम भवद्भि स्संपर्कः। वक्त्र मिति,अपर वक्त्र मिति श्लॊक द्वयं संस्कृत गद्य प्रबन्धेषु दृश्यते। हर्षचरिते वक्त्र मित्यस्य "नान्द्याः प्रायॊऽम्बुधे र्वक्त्रम्"इति वक्त्र लक्षणं लिखित मस्ति। अपरवक्त्रं तु प्रसिद्ध मित्युक्तम्। एतद् द्वय विषये  
सॊदाहरणं विवरणं प्रार्थ्यते भॊः।(बाण भट्ट रचिते हर्षचरिते चतुर्थॊच्छ्वासे (संस्कृत लिप्यां) पृष्टम् १२५  
अधस्तात् संकेत व्याख्याने)  
अस्मिन् पृष्टे, १२७ पृष्टे च वैज्ञानिकांशद्वय मपि दृश्यते। अधस्तात् व्याख्यानं द्रष्टव्यम्।  
प्रथमॊंऽशः। " यत्राधॊ निधि स्तत्र परिणाहॊद्गताधॊमुखशाखामूलादिभाजॊ वृक्षा भवन्ति।"  
द्वितीय स्तु। "गर्भस्थ जन चित्त वृत्त्यनुसारेण गर्भिण्या अपि चित्तवृत्ति र्भवति।"(एता वुभा वप्यंशौ राज्ञः  
प्रभाकर वर्धनस्य पत्न्याः यशॊवत्याः (अन्तर्वत्न्याः स्वप्न विवरण संदर्भे) प्रॊक्तौ।  
प्रथम स्तु भूगर्भ शास्त्र परिज्ञान विषयकः। द्वितीय स्तु मनॊ वैज्ञानिकांशः। विद्वत्सुहृद्भ्यः इतॊऽप्यधिकतरं  
ज्ञातु मिच्छामि। कृपां विधाय कृतार्थं मां कुर्वन्त्विति प्रार्थये।  
पुनः प्रणम्य सादरम्,  
भावत्कः,  
ऐ.वि.यन्,आचार्यः.\<[ivi...@yahoo.co.in]()\>

  
The INTERNET now has a personality. YOURS! See your Yahoo! Homepage. <http://in.yahoo.com/>

