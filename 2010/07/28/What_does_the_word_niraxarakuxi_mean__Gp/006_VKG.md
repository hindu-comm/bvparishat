+++
title = "006 VKG"

+++
[[VKG	2010-07-30, 05:49:10 [Source](https://groups.google.com/g/bvparishat/c/GpiTILzrroo)]]



प्रणामाः। साधूक्तं विद्वद्भिः।  
आन्ध्रेष्वपि एषा लाक्षणिकी शैली वरिवर्ति।

नाभिसमुत्थः किल वायुः अक्षर रूपं समधिगच्छति। वस्तुतः, वायुरेव  
अक्षरत्वेन अभिव्यज्यते।  
(आत्मा बु्द्ध्या समेत्यार्थान्मनो युङ्के विवक्षया। मनः कायाग्निमाहन्ति  
स प्रेरयति मारुतम्।)  
कायाग्नेः स्थानम् जठर इति हि प्रसिद्धिः।

विरमामि।  
वंशीकृष्ण घनपाठी

On Jul 29, 2:47pm, hn bhat \<[hnbha...@gmail.com]()\> wrote:  
\> सत्यमुक्तं भट्टाचार्यवर्यैः।  
\>  
\> निरक्षरकुक्षिरिति मया कर्णाटकभाषायामेव दृष्टः प्रयोगः समर्यते। तत्र मया एवं  
\> समर्थनं च अभ्यूह्यते - कुक्षिशब्दः यद्यपि मनुष्यदेहस्य जठरभागपर्यायेषु पठितः  
\> कोशेषु, तथाप्यन्तर्भागसामान्ये प्रयोगो ऽपि लक्षणया संभाव्यते। अन्तः स्थिताया  
\> विद्यायाः, मस्तकगतत्वे, कुक्षिगतत्वे वा सर्वथा कुक्षिमत्यवस्थानाअभावः अनेन  
\> प्रयोगेन सूच्यते इत्येवं विभावयामि, न तु जठरगतत्वपरतिपादने वा,  
\> अक्षरमात्रप्रतिपादने वा तात्पर्यम्, अपि तु अक्षराभ्यासशून्या एवमुच्यन्ते।  
\> विद्यायाः अक्षरैः प्रकाशनमात्रमेव क्रियते तत्साधनत्वात्। अक्षरशब्दो ऽपि  
\> तन्मूलक-विद्याभ्यासपर एव।  
\>  
\> अन्यत्राप्येवमेव लाक्षणिक एव प्रयोगो ऽप्युपपद्यते। तत्र बीजमेव  
\> अन्वयानुपपत्तिस्तात्पर्यानुपपत्तिर्वा खलु। उभयथापि दर्शितं लाक्षणिकत्वमस्य  
\> प्रयोगस्य भाषासामान्यदृष्ट्या। प्रकारान्तरेण समर्थितं रामकृष्णमहाभागैः।  
\>  
\> शेषे शेषा विद्वांसः प्रमाणम्।  
\>  
\> इति सादरं प्रणामाः।  
\>  

\> 2010/7/29 Dipak Bhattacharya \<[dbhattacharya200...@yahoo.com]()\>

  
\>  
\>  
\>  
\>  
\>  
\> \> मान्याः सुहृदः  
\> \> विद्यायाः कुक्षिगतत्वं तु लोके प्रसिद्धम्. हिन्दीभाषायाम् "इन्का पेट्में  
\> \> बहोत् सारे बात छुपा हुआ है" इत्यादि प्रयोगदर्शनात् तन्निश्चीयते।  
\> \> निरक्षरकुक्षि इत्यत्र लौकिकभाषाप्रभावः स्यात्।  
\> \> इति दीपकभट्टाचार्यस्य।  
\>  

\> \> --- On \*Wed, 28/7/10, Jagannatha s \<[jgran...@gmail.com]()\>\* wrote:



