+++
title = "011 Jagannatha S"

+++
[[Jagannatha S	2010-07-14, 19:04:43 [Source](https://groups.google.com/g/bvparishat/c/v4rv-Vt0vho)]]



डा.राणि सदाशिवमूर्तिसदृशा विद्वांसः केवलमश्वधाटीति शब्दपठनानु  
संशोधनपरायणा झटिति तत्पद्यलक्षणोदाहरणान्यन्विष्य  
ज्ञापयन्ति,डा.सुरेन्द्रमोहनसदृशाः कविपुङ्गवास्तत्र झटिति  
काव्यनिर्माणं  
कुर्वन्ति,अश्वधाट्याः स्वरूपे वृद्धिं कामयमानाः नवीनं छन्दो निर्माय  
लक्षणं लक्ष्यं च रचयन्ति। एतादृशविदुषां कृतीनां पठनभाग्यं मम  
लब्धमित्यहं धन्यमात्मानं मन्ये।  
अत्र डा.सुरेन्द्रमोहनमिश्राणां नवच्छन्दोबन्धरचिते पद्ये त्विदं  
वक्तव्यं यदादौ मगणो भवद्भिः प्रयुक्तः।यदि आदौ तगणो योज्यते तदा  
छन्दोगतिः सुस्पष्टमनुभूयते। नामविषये त्वेतद् वक्तव्यम्-  
संस्कृतच्छन्दसि पादगणनाया मुख्यत्वात् पञ्चविंशतिवर्णा भवन्ति एकस्मिन्  
पादे भावत्कायां नवीनायां सृष्टौ।(चतुर्णामपि पादानां गणनया शतमक्षराणि  
भवन्तीत्यन्यदेतत्।) तस्मात् पञ्चविंशतिसंख्यासूचकं किमपि सूचकाभिधानं  
छन्दोनामत्वेन अभिधातव्यमति ममाभिप्रायः। तदा सुष्ठुतममौचित्यं भवति।  
अन्यच्च-तस्मिन्नेव नवे छन्दसि लक्षणनिर्माणाय तथा छन्दोनामयोजनायापि  
प्रयत्यताम्। महाद्भुतं भवत्येतत्। एतदद्भुतं साधयितुं भवतां सामर्थ्यं  
वर्तत इति वयं सर्वेपि भारतीयविद्वत्परिषदः सदस्याः जानीम एव।ततश्च  
तच्छन्दःशास्त्रपरम्पराया अनुगुणमपि भवति।

  
On Jul 14, 2:53pm, Surendra Mohan Mishra  
\<[dr.surendramohanmishra....@gmail.com]()\> wrote:  

\> \*मान्याः !

  
\> तत्रभवद्भिः श्रीमज्जगन्नाथवर्यैः संशोधितो'यं जन इति धन्यो'स्मि ।  
\> अश्वधाटीछन्दोविषयकं लेखं पश्यंस्तद्विषयिणीमितो'पि विचिकित्सां  
\> श्रीराणीसदाशिवमूर्तिवर्याणां विवृत्या समाधाय नितान्तमुपकृतं  

\> कृतकृत्यन्चात्मानं मन्ये। सुबहून्साधुवादान्स्ताभ्यामर्\*\*पये ।

  
\> संप्रति तदेव वृत्तम् आश्रित्य सद्योविरचितं पद्यमेकं प्रस्तौमि विदुषां मोदाय  
\> --  

\> अश्वधाटी /मत्तेभं /मदालसं वा ,तदुदाहरणञ्च --...  
\>  
\> read more »



\> सुरेन्द्रमोहनमिश्र:\*  
\>  
\> 2010/7/13 Jagannatha s \<[jgran...@gmail.com]()\>  
\>  
\>  
\>  

\> \> आर्याः,श्रीमन्तो राणिसदाशिवमूर्तिमहाभागाः,  
\> \> अनन्ता धन्यवादाः।भवद्भिरतीव परिश्रमेण आकरसंशोधनं कृत्वा अमूल्या बहवो विषयाः  
\> \> ममैतदवधि अज्ञाताः ज्ञापिताः। अनल्पान् धन्यवादान् समर्पयामि भवद्भ्यः।  
\> \> अस्तु। अधुना मम लेखं भवतां कटाक्षपातानुग्रहार्थमधुना प्रेषयामि।फैल् योजितं  
\> \> वर्तते।  
\> \> भवदीयो जगन्नाथः।  
\>  

\> \> 2010/7/13 sadasivamurty rani \<[ranisadasivamu...@yahoo.com]()\>

  
\>  
\> \>  श्रीमद्भ्य: जगन्नाथमहोदयेभ्य:, सर्वेभ्य: इतेरेभ्य: विद्वत्प्रवरेभ्यश्च  
\> \>\> प्रणामा:।  
\> \>\> अत्र श्रीजगन्नाथवर्यै: अश्वधाटीवृत्तविषये यदुक्तं तद्रष्टुकामोऽहं तै:  
\> \>\> निर्दिष्टक्रमेण अश्वधाटी ६५ फ़ैल् मध्ये द्रष्टुं प्रयत्नमकरवम्। परन्तु  
\> \>\> तन्नोपलब्धम्। अत: तै: किं लक्षणम् दत्तमिति ज्ञातुं नाशक्नुवम्। तथापि  
\> \>\> अश्वधाटीविषये मम परिज्ञाने यदस्ति तदत्र विदुषां मोदायोपस्थापयितुमिच्छामि।  

\> \>\> \*श्रीजगन्नाथवर्यैरुक्तरीत्या वृत्तमिदं ’मत्तेभ’ शब्देनापि व्यवह्रियते।\*"जयदामऩ्" नामके छन्दश्शास्त्रग्रन्थसमुच्चये (अस्मिऩ् पुस्तके जयदेवच्छ्न्द:,

  
\> \>\> जयकीर्तिकृतछन्दोऽनुशासनम्, वृत्तरत्नाकर:, हेमचन्द्रकृतछन्दोऽनुशासनम् इति  
\> \>\> ग्रन्थचतुष्टयं वर्तते।) १४३तमपुटे मत्तेभमिति नाम्ना कथितेऽस्मिऩ् वृत्ते  

\> \>\> विद्यमानानां गणानां परिचयमकरोत्। तत्रोक्तप्रकारेण \*अस्मिऩ् वृत्ते "त - भ  
\> \>\> - य - ज - स - र - न - ग" इति गणा: सम्भवन्ति।\*  
\> \>\> \*अस्योदहरणविषये श्रीमद्भि: वंशीकृष्णघनपाठिमहोदयैरुक्तरीत्या  
\> \>\> कालीदासमहकविकृतम् प्रसिद्धम् "चेटीभवन्निखिल...." इत्यादिकं देवीगीतम्\*  
\> \>\> \*अस्मिऩ् वृत्ते एव विरचितम्।\*

  
\> \>\> अथेदानीमस्यलक्षणदिविषये मदीयमध्यनसारमत्र प्रस्तौमि।  
\> \>\> राजस्थानपुरातनग्रन्थामालान्तर्गतत्वेन प्रकाशिते  
\> \>\> कविशेखरश्रीचन्द्रशेखरभट्टविरचिते "वृत्तमौक्तिक"नामके ग्रन्थे अस्य वृत्तस्य  
\> \>\> लक्षणोदाहरणप्रसङ्ग: नामान्तरेण "मदालसम्" इति नाम्ना प्रदत्तोऽस्ति।  

\> \>\> \*ग्रन्थेऽस्मिऩ् अस्य वृत्तस्य लक्षणमस्मिन्नेव वृत्ते निर्मितमस्ति।\*तद्यथा -  
\> \>\> \*"कर्णं जकार - रसयुग्मं विधेहि सखि! कर्णं तत: कुरु रसं,\*  
\> \>\> \*हारं नकारमथ कर्णं नरेन्द्रमिह हस्तं विधेहि च तत:।\*  
\> \>\> \*सूर्याश्वसप्तयति कुर्याद् यथाभिरुचि पश्चाद् वसौ च विरति:,\*  
\> \>\> \*नेत्रद्वयेन कुरु पादान्तवर्णमिति वृत्तं मदालसमिदम् ।।"\*- Hide quoted text -



