+++
title = "000 I V Nacharya I"

+++
[[I V Nacharya I	2010-07-01, 11:46:37 [Source](https://groups.google.com/g/bvparishat/c/ruMwqos96v4)]]



प्रिय विद्वत्सुहृदः,  
प्रणम्य।अत्रेद मवधार्यता म्भोः। "प्राचीनभारते आरोग्यशालाः।"  
प्राचीनभारते आधुनिकवैद्यशाला एव आरोग्यशाला इति व्यवह्रियन्ते स्म।रोगचिकित्सार्थं  
निर्मिता शालैव  
आरोग्यशाला। तद्विधिर्यथा:--नानाविधौषध्युत्पत्ति नदी नद पर्वतानां नातिदूरे  
प्रागुदग्भागविस्तीर्णे प्रदेशे  
पुर्वोत्तरद्वारां गन्धपुष्पोपहारयुक्तां समां वातरहितां एकदेशमात्रे  
वातप्रचारयुक्तां सर्वोपकरणसहितां सद्वैद्याधिष्ठितां  
शालां कुर्वीत। तत्र नित्यं बलिक्रिया कर्तव्या। तत्र मध्ये वेदत्रयात्मकं  
ब्रह्मस्तम्भं नाम स्तम्भं,मूले चतुरश्रं.  
मध्ये षडश्रं,अग्रे वृत्तं,ब्रह्मविष्णुशिवात्मकं स्थापयेत्। तदग्रे षोडशस्वरकेसरं  
महापद्मं निर्मिमीत।तन्मध्ये पर  
मात्मानं प्रकल्पयेत्। तस्योत्तरभागे पद्मवर्णं चतुर्मुखं ब्रह्माणं दक्षादीन्  
सूत्रकारां श्च स्थापयेत्। दक्षिणभागे लक्ष्मीसहितं नारायणं,तथा त्रिनेत्रं  
सर्पभूषणं,वामदक्षिणहस्ताभ्या ममृतपात्रे धारयंन्त माजानुपिङ्गळवर्णं  
आनाभिलोहितवर्णं,आगळं नीलवर्णं,आशीर्षं श्वेतं अरुणहस्तपादतलं गरुडं स्थापयेत्।  
पश्चिमभागे सर्वाभरण  
भूषिता वेकसिंहासनस्थौ उभयांसोपवीतयुक्तौ पुस्तकाभयहस्तौ सुवर्णपद्ममालिनौ  
जटामकुटधरौ दाडिमपुष्पवर्णौ अश्विनौ  
देवौ स्थापयेत्। ततो दक्षिणदिग्भागे आत्रेयं,वामेतु वरदहस्तं शुक्लवस्त्र  
ममृतपूर्णगलन्तिकाहस्तं धन्वन्तरिं स्थापयेत्। पश्चाद्विशल्यकरणीं,पुरोऽमृतसञ्जीवनी  
ञ्च स्थापयेत्। द्वारदेशे गणपतिं,दुर्गां,सूर्यचन्द्रौ च  
स्थापयेत्। प्रतिदिन मेतान्सर्वोपचारै र्यथाविधि पूजयेत्। इय मारोग्यशाला। अस्याः  
पूर्वदक्षिणभागे औषधादीनां  
पचनगृहं,सर्वोपकरणसहितं बहुगवाक्षसहित ङ्कल्पयेत्। इति शम्।  
अभिवाद्य,  
ऐ.वि.यन्.\<ऐवियनेट्याहूडाट्कोडाटिन्>

