+++
title = "000 I V Nacharya I"

+++
[[I V Nacharya I	2010-07-01, 15:34:15 [Source](https://groups.google.com/g/bvparishat/c/RwIu3b2aeKk)]]



प्रिय विद्वत्सुहृदः,  
प्रणम्य।पूर्वं नारायण महोदयेन पृष्टस्य "निरूपितत्व" ङ्किमित्यस्य  
किञ्चिद्विस्तरेण कथनम्।  
पूर्वं नारायण महोदयेन न्यायशास्त्रे षट्प्रश्नाःपृष्टाः।तेषु अवच्छेदकत्व म्प्रति  
किञ्चिद्विस्तरेण कथित मासीत्।  
अद्यतु निरूपितत्व म्प्रति किञ्चिद्विस्तरेण कथ्यते।  
आधाराधेयतयो श्च परस्परनिरूप्यनिरूपकभावः। भूतलादिनिष्ठाधारतानिरुपिताधेयता घटादौ।  
घटादिनिष्ठाधेयता  
निरूपिताधारता भूतलादौ। भूतलादिनिष्ठाधारतानिरूपिताधेयता भूतलादि निरूपितापि।  
घटादिनिष्ठाधेयतानिरूपिताऽधारता घटादिनिरूपिताऽपीति व्यवह्रियते। भूतलादे  
र्घटादिनिष्ठाधेयतानिरूपकत्वमात्रम्। घटादे  
र्भूतलादिनिष्ठाधारतानिरूपकत्वमात्रम्।भूतलादिनिष्ठाधारतायास्तु  
घटादिनिष्ठाधेयतानिरूपितत्व न्तन्निरूपकत्व ञ्चास्ति। घटादिनिष्ठाधेयतायास्तु  
भूतलादिनिष्ठाधारतानिरूपितत्व  
न्तन्निरूपकत्वञ्चाऽस्ति।  
संयोगेन घटवद्भूतलमित्यादौ संयोगसम्बन्धावच्छिन्नघटनिष्ठाधेयता निरूपिता  
घटनिष्ठनिरूपकता वा,संयोग  
सम्बन्धावच्छिनाधारता वा भूतले प्रतीयते। भूतले संयोगेन घट इत्यादौ  
भूतलनिष्ठाधारतानिरूपिता संयोग  
सम्बन्धावच्छिन्ना घटनिष्ठाधेयता,भूतलनिष्ठ संयोगसम्बन्धावच्छिन्नाधारता निरूपकता  
वा घटनिष्ठा प्रतीयत  
इत्यादिक मूह्यम्। अग्रे च चर्चा भवतीत्येतावताऽलम्।  
अभिवाद्य्,  
ऐ.वि.यन्.\<ऐवियनेट्याहूडाट्कोडाटिन्>

