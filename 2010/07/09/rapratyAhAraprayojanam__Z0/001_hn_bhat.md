+++
title = "001 hn bhat"

+++
[[hn bhat	2010-07-09, 16:50:34 [Source](https://groups.google.com/g/bvparishat/c/Z0gQpwOS6sc)]]



विद्वद्भ्यो नमः।

  

रप्रत्याहारसिद्धिप्रकारश्चेत्थम् - हयव-रट् लण्। इति खलु रप्रत्याहारेण ग्रहणं रेफलकारयोर्ग्रहणार्थम्। र{ट्}ल्{अ} इति इता रहितयोरेव ग्रहणं तेन भविष्यतीति द्वितीयेनेत्संज्ञकेनाकारेण रप्रत्यारः। प्रथमस्तूच्चारणार्थ इति विशेषः। प्रयोजनं तु "उरण् रपरः" इति सूत्रे र-इति तस्य ग्रहणम्। इति प्राचां मतानुसारेण। नव्यास्तु - यदि पाणिनेरयमभिप्रायः, तत्रापि ल्रपर इति सूतमेवाकरिष्यत्, यथा "अतो ल्रान्तस्य" इत्यत्र। ततश्चायं प्रत्याहर
मन्दप्रयोजन एव इति पाणिनेर्नाभिप्रेतः इति नव्यानामाशयः। उरण्रपर इति सूत्रे लकारग्रहणं कथमिति चेत्, तत्र "लकारग्रहणं वक्ष्यामि" इति भाष्यवचनाद् भविष्यति, यदि तथापेक्षा। तवल्कार इतेकमेवोदाहरणं तत्र लपरत्वव्याख्यानस्य प्रयोजनम्। नान्यत्। रप्रत्याहारसिद्धौ च "रषाभ्यां नो णः समानपदे" इत्यत्रापि लकारग्रहणं स्यात्। तथापि नास्त्येव। इत्यभिप्रयेण रप्रत्याहारमेव नाङ्गीकुर्वन्ति नव्याः। एतच्च सवर्णसूत्रभाष्यव्याख्याने स्पष्टम्।

  

शेषे अत्रत्या वृद्धा वैयाकरणाः प्रमाणम्।  

  

इति सादरं प्रणामाः।  
  

2010/7/9 narayanan er \<[drerna...@yahoo.com]()\>  

> [TABLE] >
>   

> --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  

  
  
  
--  
Dr. Hari Narayana Bhat B.R.  
EFEO,  
PONDICHERRY  

