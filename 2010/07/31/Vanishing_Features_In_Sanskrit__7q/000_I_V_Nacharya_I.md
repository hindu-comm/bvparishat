+++
title = "000 I V Nacharya I"

+++
[[I V Nacharya I	2010-07-31, 16:15:42 [Source](https://groups.google.com/g/bvparishat/c/7qO0lK0mJS0)]]



प्रिय विद्वत्सुहृदः,  
प्रणम्य. पुरा इन्द्रादि दिक्पालकाः नलमहा राजाय दमयन्त्यन्तःपुरप्रवेशाय  
तिरस्करिणी विद्यां दत्तवन्तः\| तथा वाल्मीकिमहर्षिः

सीतायै तादृशीं विद्या मनुगृहीतवन्त इति सर्वे जानन्त्येव \| परन्तु मन्त्रशास्त्रे  
शताधिकं तादृश रीतयस्सन्तीति लघुशब्दार्थ सर्वस्वे दृष्ट्वा तद्विधी न्भवद्भ्यो  
निवेदयामि\| अवधार्यताम्भोः\|कानिचन उदाहरणानि निवेदितानि \| पंचैव प्रेषितानि \|  
"मन्त्रशास्त्रे अदृश्यकरणप्रयोगाः"  
१.मदनाया नाम यक्षिण्या मन्त्रं लक्षसङ्ख्यं राजद्वारे शुचि र्जपेत्। सक्षीराणि  
मालतीपुष्पाणि च जुहुयात्। सा  
काञ्चिद्गुटिकां ददाति। सामुखस्थाऽदृश्यकरणी भवति।  
२.श्मशानवासिन्या यक्षिण्या मन्त्रं श्मशाने नग्न श्शुचि श्चतुर्लक्षं जपेत्। सा  
कञ्चित्पटं ददाति। तेनावृतोऽ  
दृश्यो भवति।  
३.प्रणव,नम श्शब्दपूर्वकं "निशाचर महेश्वर मम पर्पटतः"इति मन्त्रं वामहस्तेन लक्षं  
जपेत्। अदृश्यकरणी  
विद्या लभ्यते। ततो बल्युपहारैः पूजाङ्कृत्वा अङ्कोलतैले साज्यतन्तुरूपाभिः पञ्चभि  
र्वर्तिभि र्नरकपालेषु  
नरतैलेन पञ्चभि र्मनुष्यैः पञ्चभि र्दीपै रञ्जनानि ग्राहयेत्। तान्येकीकृत्य  
मन्त्रयित्वा नेत्रे अञ्जयेत्।  
अदृश्यो भवति।  
४.प्रणव हॄं फट् पूर्वकः संबुद्ध्यन्त काळी महाकाळी मांसशोणितभोजना रक्तकृष्णमुखा  
देवीशब्दपूर्वकः"मा  
मां पश्यन्तु मानुषा हुं फट् स्वाहेति मन्त्रोऽयुतजपा त्सिद्धो भवति।  
अनेनाष्टोत्तरशत मभिमन्त्रिता स्सर्वेऽ  
दृश्यकरणयोगा स्सिद्धा भवन्ति।  
५.फाल्गुने मासि खञ्जरीटं गृहीत्वा यावद्भाद्रपदं पञ्जरे रक्षेत्। तत स्स  
पञ्जरोऽदृश्यो भवेत्।  
अभिवाद्य,  
ऐवियनाचार्यः \<ऐवियनेत्याहूदात्कोदातीन>

