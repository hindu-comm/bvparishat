+++
title = "004 VKG"

+++
[[VKG	2010-07-07, 05:26:56 [Source](https://groups.google.com/g/bvparishat/c/nLcDwt4CVJc)]]



महोदयेभ्यो नमोवाकाः।

अयमत्र आशीयते। अद्यतन काले, प्रायश स्सर्वै रास्तिकैः,  
क्वचिन्नास्तिकैश्च मुहूर्तविषये

महानाग्रहः, महती श्रद्धा च दृश्येते। पूर्वञ्चैवं व्यवस्था आसीदिति  
पुराण गाथाः परस्सहस्रं

वावदन्ति। दैवेच्छा विश्वसन्तः, हेतुवादिन स्तावत् भाग्यं, दिष्टिं,  
पौरुषं वा मुहूर्तबलादधिकं

प्रमाणयन्ति।

एवं सति मुहूर्तस्य प्रभावः, कीदृशो वर्तत इति गवेषणमेव शोधस्य विषयः।

एतस्मिन् विषये - अनेकेषां जीवन परिशीलनं, विंशत्यधिक वर्षमितं कालं  
कर्तव्यमिति

भाति। (अद्य प्रारभ्य वा, भूतकाल घटनानुशीलनेन वा परिशोधनमेतत् कर्तुं  
पारयामः।)

-------  
अन्योप्यंशः महत् कुतूहलं जनयति। एकस्मिन् दिने महत्यस्मिन् भारतखण्डे,  
ज्यौतिष

विपश्चितां पन्थानश्च सम्प्रदाय वैविध्यं प्रदर्शयन्ति। यथा तमिळनाडु  
राज्ये वा बॆङ्गाल् देशे

वा सौरमानानुयायिभिः, शून्यमासस्य आचरणं न क्रियते, विवाहादि शुभकर्माणि  
कार्यन्ते,

तथा चान्दामानानुयायिभिः अन्यैः परिवर्जनं क्रियते।

आचार - सम्प्रदायं समाद्रियमाणानां मध्येपि अनेकेषु विषयेषु, मुहूर्ताना  
मानुकूल्यविषये

विप्रतिपत्ति स्सञ्जायते।

एवं सति,एकस्मिन् पथि (सम्प्रदाये) शून्यमासे विवाहादिकं समाचरतां,  
तत्सम्बन्धि प्रभावः

कीदृश इति सत्यान्वेषणे संप्रवर्तनीयः परिशोधः।

(अन्य धर्मावलम्बिनस्तु तस्मिन्नेव अशुभ समये शुभकार्यादिकं समाचरन्तः,  
एवञ्च

एतद्धर्मावलम्बिनोपि शुभसमये शुभकर्माण्याचरन्तः निजजीवने सुख दुःखादिक  
मनुभवन्तो

दृश्यन्ते।(अत्र एकेषां निन्दा, अन्येषां वा स्तुतिस्तु नापेक्ष्येते।)

येनकेनचित् जिज्ञासुना, घण्टाद्य परिमित काले, साधारणांशाः परिशील्य,  
अर्हतां

निश्चीय, ज्यौतिष्य पण्डितेभ्यो दातुं शक्यते। स्वीय जीवन परिशीलनेनापि  
प्रारब्धुं शक्यते।

यथापि पौरुषं, दैवञ्चेति द्वितयं रथ चक्र द्वयमिव, मानुष जीवने  
गतिकारकम्, पौरुषे

मुहूर्त प्रभावं गवेषयितुं संप्रवर्तामहै - इति विदुषां सकाशे  
विनिवेदयामः।

स्वस्ति प्रजाभ्यः।

वंशीकृष्ण घनपाठी



