+++
title = "015 Surendra Mohan Mishra"

+++
[[Surendra Mohan Mishra	2010-07-10, 16:08:53 [Source](https://groups.google.com/g/bvparishat/c/nLcDwt4CVJc)]]



**मान्याः !  
प्रसिद्धससेमिरा-कथायां वा भोजप्रबन्धेषु चिकित्सितमस्तिष्कव्याधिं पथ्यं पिपृच्छन्तं भोजं प्रति तदा नासत्यावूचतु:  
अशीतेनाम्भसा स्नानं कबोष्णदुग्धसेवनम् ।  
एतद्वो मानुषाः ! पथ्यं -------------------।।  
मानुषा इत्युक्ते 'वयं मानुषाश्चेत्कौ युवाम्' इति पृच्छति राज्ञि स्वपरिचयमाख्याय द्विजवेशावश्विनीकुमारौ तुरीयपाद: कालिदासेन पूरणीय इत्युक्त्वान्तर्हितौ,  
कालिदासश्चाग्रे समाहूत: 'स्निग्धमुष्णञ्च भोजनम्' इति पूरयामास ।  
पथ्यविषये चान्यत्र -  
व्यायाम क्षुण्ण गात्रञ्च पादाचाररतं तथा ।  
व्याधयो नोपसर्पन्ति वैनतेयमिवोरगा।। इति ।  
आयुषश्चतुर्थचरणे वैद्योपजीवी जायते जन्तुः। स एषणात्रयममुमुक्षुश्च कथमप्यधिकाधिकमायुरभिलषति । परमाख्याति चरकः -  
रोगतत्त्वपरिज्ञानं वेदनायाश्च निग्रहः ।  
एतद्वैद्यस्य वैद्यत्वं न वैद्यः प्रभुरायुषः ।। इति ।  
तत्र तु शंभुरेव शरणम् ।  
परमद्यत्वे कदाचिन्मेघदूतीय एव कालिदासो गतार्थको दरीदृश्यते !  
'वित्तेशानां न च खलु वयो यौवनादन्यदस्ति ।'  
तत्किन्चित्परिहासोक्तं क्षन्तव्यमिति  
सादरमत्र  
शतद्रुजलसंप्लवसंक्लिष्टकुरुक्षेत्रे  
सुरेन्द्रमोहनमिश्र: ।**  
  

2010/7/10 narayanan er \<[drerna...@yahoo.com]()\>





