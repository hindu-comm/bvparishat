+++
title = "000 I V Nacharya I"

+++
[[I V Nacharya I	2010-07-05, 22:35:27 [Source](https://groups.google.com/g/bvparishat/c/nLcDwt4CVJc)]]



Dear Friends,  
PraNamyA."ज्यौतिषे दम्पत्योःपञ्चत्वे पौर्वापर्यम्।"  
विवाहसन्दर्भे भारतीयाः वधूवरयो रानुकूल्य म्परीक्षितु ङ्कांश्चन  
वर्गान्परिशीलयन्ति।तेतु नक्षत्र,गण,राश्यादयः।तेष्वायुर्वर्गोप्येकः।एतस्य  
निर्णयविषये भारतीयज्योतिर्विदा म्परिगणन ङ्कीदृशमिति वय मद्य पश्यामः।  
वधूनक्षत्र मारभ्य वरनक्षत्रपर्यन्त ङ्गणयित्वा तत्सङ्ख्यां सप्तभि र्गुणयित्वा  
अष्टाविंशतिसङ्ख्यया विभजेत्।  
लब्धं त्यक्त्वा शेषं सङ्गृह्णीयात्। एवमेव वरनक्षत्र मारभ्य वधूनक्षत्रपर्यन्त  
ङ्गणयित्वा तत्सङ्ख्यां सप्तभि  
र्गुणयित्वा अष्टाविंशतिसङ्ख्यया हरेत्। तल्लब्धमपि परित्यज्य शेष ङ्गृह्णीयात्।  
पुरुषसम्बन्धिशेषं स्त्री  
सम्बन्धि शेषा न्न्यून ञ्चेद्दम्पत्यो र्मध्ये प्रथम म्पुंसो निधन मिति ज्ञातव्यम्।  
पुरुषसम्बन्धिशेषं स्त्री  
सम्बन्धिशेषा दधिक ञ्चेत्स्त्रियाः प्रथमं निधनमित्यवगन्तव्यम्। उभयो स्समत्वे उभयो  
र्युगपन्निधनम्।  
एतच्छास्त्र म्मम भगिनी स्यालक विषये परीक्षित म्मया। मम भगिनी(स्त्री)सम्बन्धि  
शेषान्मम स्यालक  
सम्बन्धि शेष मधिक ञ्जात मिति कारणेन मम भगिनी प्रथम म्पञ्चत्वङ्गता। प्रयोग  
स्त्वेवम्।  
मम भगिन्याः नक्षत्रं रोहिणी। मम स्यालकस्य नक्षत्रं पूर्वफल्गुनी।भगिनीनक्षत्रतः  
स्यालकनक्षत्रपर्यन्तं  
गणितवान्। सङ्ख्या अष्टमा भवति। एतत्सङ्ख्यां सप्तभि र्गुणितवान्। सङ्ख्या ५६ भवति।  
एषा अष्टाविंशतिसङ्ख्यया विभक्ता। लब्धं २ भवति। शेष ञ्च शून्य म्भवति। एतच्छून्यं  
स्त्रीसम्बन्धि। मम स्यालकस्य(पुमान्) नक्षत्रतः भगिनीनक्षत्रपर्यन्तं सङ्ख्यागणने  
कृते २१ भवति। एतत्सङ्ख्या सप्तभि र्गुणिता चेत् १४७ भवति। एषा अष्टाविंशत्या  
विभक्ता चेल्लब्ध म्पञ्च,शेषं सप्त च भवतः।एतच्छेष म्पुरुषसम्बन्धि।एतच्छेषं  
स्त्रीसम्बन्धिशेषा दधिक ञ्जातम्। अतो हेतोः मम भगिनी प्रथम म्पञ्चत्व ङ्गता। एवं  
शास्त्र म्मया सत्यमिति निरूपित मस्ति।  
मया परीक्ष्य निर्धारितम्।

