+++
title = "000 I V Nacharya I"

+++
[[I V Nacharya I	2010-01-30, 17:46:15 [Source](https://groups.google.com/g/bvparishat/c/oE__R9tjXYY)]]



Dear Scholar Friends,  
praNamyA.The following is an extract from "Kiratarjuneeyam"of the sanskrit poet "Bharavi" where in we find an example of Indian administration and certain scientific facts helpful to the life of an individual charecter build-up..Your response is solicited.  
Regards,  
I.V.Nacharya.\<[ivi...@yahoo.co.in]()\>" पाण्डवानां प्रवासे सुयॊधनस्य पालनम्।"  
पाण्डवाः कौरवैः द्यूते जिताः। ते द्वैतवने वसन्ति स्म। युधिष्ठिरः कंचन किरातं आहूय सुयॊधनस्य पालनं कथ मस्तीति, तद्विषये प्रजाना मभिप्रायः कीदृशः इति ज्ञातुं हस्तिनापुरं प्रेषितवान्। स किरातः ब्रह्मचारि वेषं धृत्त्वा गतवान्। सः पुन रागत्य युधिष्ठिरं एवं निवेदितवान्।  
"प्रभॊ,प्रणामः। सुयॊधनस्य मनसि शांति र्नास्ति। सः त्वत्तः बिभेति। भवतां पराभवं सदा स्मरन्नेव भीतभीतस्सन् द्यूत व्याजेन जितां जगतीं नीत्या पालयितुं प्रयतते। प्रजाभ्यः दया दाक्षिण्यादि गुणान् प्रदर्श्य, त्वत्संपदं आत्मसात्कर्तुं प्रयतते। अरिषड्वर्गं स्ववशे निक्षिप्य, मनुना प्रजापालने यॊ मार्गः निर्दिष्टः तेन मार्गेण पालयति। अनलसः,नक्तंदिवं कर्तव्यानि  
दैनंदिन कार्याणि "अस्यां वेळायां इदं कर्मे कार्य" मिति विभजन् जनेषु विधिनिर्वहणे प्रवृत्तिं प्रावर्तयति। स्वभावतः सः कुटिल एव। तथापि गुणैः भवन्तं जित्वा, त्वत्तः द्विगुणं यशः प्रजाभ्यः संपादयितु मिच्छति। भृत्यान् सखीनिव प्रदर्शयते। सखीन् बन्धूनिव दर्शयते। बन्धून् अधिपतीनिव प्रदर्शयते। धर्मार्थकाम रूप त्रिवर्गे विषयेऽपि समवर्तित्त्वेन प्रवर्तते।  
"धर्मार्थकामा स्सममेव सेव्या यॊ ह्येकसक्तः स जनॊ जघन्यः"इति नियमं पालयति। अस्य सुयॊधनस्य धर्मार्थकामाः परस्परानुपमर्देन वर्धन्ते। त्रिवर्गं भक्त्या च सेवते। पूज्य श्चायं त्रिवर्ग इति तस्मिन् अनासक्तं यथा तथा वर्तते। तस्य उपाय चतुष्टय निर्वहण मेव मस्ति। उपाया स्तु साम,दान,भेद,दण्डाः। साम नाम सान्त्वनम्। दानं विना साम नास्ति। यत्किंचि द्दत्त्वैव  
पीडित,ताडित,लुब्धादि जनान् सान्त्वयति। शुष्क प्रियै र्वाक्यैः,शून्य हस्तै श्च सान्त्वनं न भवति खलु। "लुब्ध मर्थेन गृह्णीयात्, साधु मञ्जलि कर्मणा। मूर्खं  
छन्दानुरॊधेन, तत्त्वार्थेन च पण्डित"मिति शास्त्र मनुसरति। दानं नाम धन विनियॊगः। यॊग्या यॊग्यतां निश्चित्यैव दानं करॊति। अन्यथा दानं विफलं भवेत्। दाता अविवेकीति दूष्यते। वृथा धनस्य व्यय मपि भवति। गुणानुरॊधेन दानं करॊति। धर्मशास्त्रानुसारेण क्रॊध,लॊभ विवर्जितः दुष्टान् दण्डयन्,शिष्टान् रक्षन् अस्ति। "अदण्ड्या न्दण्डयन् राजा, दण्ड्यां श्चैवा प्यदण्डयन्।  
अयशॊ मह दाप्नॊति, नरकं चै वाधिगच्छतीति, धर्मशास्त्रं पुरस्कृत्य प्राड्विवाक मते स्थितः। समाहित मतिः पश्ये द्व्यवहाराननुक्रमा"दिति शास्त्र् मनुस्मृत्य रिपौ, सुतेऽपि वा समन्यायेन दण्डयति। संबंधनिबंधनः पक्षपातः  
अस्य नास्ति। भेदॊपाय विषये च अयं सुयॊधनः कौशलं प्रदर्शयति। अविश्वस्त स्सन् परितः,स्वराष्ट्रे,परराष्ट्रे च आत्मीयान् मन्त्र,गुप्ति समर्थान् रक्षकान् नियॊजयति। भेदेन शतॄन् आत्मसात्करॊति। स्वय मविश्व्स्तॊऽपि विश्वस्तवत् व्यवहरन् परमुखेनैव परान् भिनत्ति। अनेके नृपाः अस्मै विविधानि उपायनानि  
समर्पयन्ति। सुयॊधनस्य प्राङ्गणं अनेक राजन्य रथा श्व सङ्कुलं दृश्यते। अस्य अर्थ संपत्तिः अतीव अधिका। अस्य जनपदेषु सुभिक्षं भवति। जानपदानां यॊगक्षेमं सुयॊधनः सम्यक् पश्यति। अस्य जनपदेषु  
भूमयः नदीमातृकाः देवमातृका श्च वर्तन्ते। कृषीवलैः अकृष्टपच्यानि सस्यानि सुखेन लभ्यन्ते। कुल्यादि व्यवस्था सम्यगस्ति। अस्य भटाः महाबलाः।मानधनाः।धानुष्काः। प्रभूत धनेन ते सत्कृताः। नॊ चेत् दारिद्र्यात् एनं सुयॊधनं त्यजेयु रिति भीतिः। ते स्वामिनि भक्त्या प्राणान प्यर्पयितुं संसिद्धाः। सुयॊधनेन  
न कदापि कार्मुक मुपयुक्तम्। नराधिपाः तस्य शासनं शिरसा वहन्ति। सः स्वस्य अनुजं युवराजं कृत्वा  
पुरॊहितेन अनुमतः,अनलस श्च श्रद्धया यज्ञयागादि क्रतुषु देवान् प्रीणयति। यदि जनैः भवद्विषयक प्रसंगः  
आनीत श्चेत् मन्त्रेण उरग इव नताननः भवति।"  
एव मुक्त्वा सुयॊधनस्य कुटिल प्रवृत्तेः समुचिता प्रतिक्रिया करणीया इति,चाराः केवलं वार्ताहरा एवेति, ते  
कर्तव्यॊपदेशे न समर्था इति युक्तियुक्त मुक्तवान्।  
एष विषयः भारवि महा कवेः किरतार्जुनीय ग्रंथात् उद्धृतः। अस्मिन् प्रसंगे शास्त्रीय विषया प्रस्ताविताः। ते  
विज्ञानदायकाः। आरंभे राजानः चारचक्षुषः इति, चाराणां लक्षणानि, ब्रह्मचारि लक्षणानि च व्याख्याने प्रस्तवितानि। यः राजानं न शास्ति सः किंसखा इति, यः हितात् (आप्तजनात्) न संश्रुणुते सः किंप्रभु  
रित्यादि रीत्या अमूल्याः अंशाः कथिता स्सन्ति। अतः संस्कृतं यस्य कस्यचिदपि व्यक्तेः जीविताय अतीव  
प्रयॊजन करं भवति। इति शम्।

Your Mail works best with the New Yahoo Optimized IE8. Get it NOW! <http://downloads.yahoo.com/in/internetexplorer/>  

