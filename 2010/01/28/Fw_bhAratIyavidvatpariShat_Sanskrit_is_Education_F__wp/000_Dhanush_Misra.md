+++
title = "000 Dhanush Misra"

+++
[[Dhanush Misra	2010-01-28, 10:54:54 [Source](https://groups.google.com/g/bvparishat/c/wpH7MdCf3v8)]]



***Dear Sir,***

***Thanks for your kind email with quotations from Chanakya Niti. Such emails in simple Sanskrit are very educative for for readers like me who can read simple Sanskrit but cannot write or speak Sanskrit.***

***With best wishes,***

***Yours faithfully,***

***D.D.Misra***

****

  
  
----- Original Message -----  
  
From: "I V Nacharya I"   
To: "[bvpar...@googlegroups.com]()"   
Subject: {भारतीयविद्वत्परिषत्} Sanskrit is Education For Life.  
Date: Thu, 28 Jan 2010 08:24:08 +0530 (IST)  
  
प्रिय विद्वत्सुहृदः,  
सादरं प्रणम्य। अद्भुत  
मेकं श्लॊकं भवतां  
दृष्टिपथ मानेतु  
मिच्छामि। सामान्यतः  
नराः चतुष्पाज्जन्तून्  
द्विपाज्जन्तून् "  
स्वेभ्यः ते अतीव  
निकृष्टा" इति लघुत्व  
भावेन पश्यन्ति। परन्तु  
तेष्वपि जन्तुषु बहवः  
सद्गुणा स्सन्तीति  
परिशॊधनपूर्वकं आर्य  
चाणक्य महॊदयेन कथित मिति  
जन्तु हिंसा निवारण  
संघस्य पुस्तकेकूचिभोट्ल  
चन्द्रशेखर महॊदयेन  
लिखितं दृष्ट्वा  
निवेद्यतेदं सुहृद्भ्यः।  
श्लॊकः। सिंहादेकं,  
बकादेकं,शिक्षेच्चत्वारि,कुक्कुटात्।  
वायसात्पंच,  
शिक्षेच्च,षट्शुनः,त्रीणि  
गर्दभात्॥  
अर्थः) सिहः क्रूरः। तथापि  
तस्मिन् एकः सद्गुणः  
अस्ति। सॊऽस्माभिः  
अभ्यसनीयः। बकेऽपि एकः  
सद्गुणः अस्ति। कुक्कुटे  
चत्वारः सद्गुणा  
स्सन्ति। वायसे पंच, शुनि  
षट्, गर्धभे त्रयः सद्गुणा  
स्सन्ति।  
सिंहात् कि मभ्यसनीअम्?  
श्लॊ) प्रभूत कार्य मल्पं  
वा यॊ नरः कर्तु मिच्छति।  
(  
प्रयत्नेन तु तत्कार्यं  
सिंहादेकं प्रचक्षते॥  
सिंहः कर्तव्य कार्यस्य  
भार विषये, अधिकत्वं वा,  
अल्पत्वं वा न पश्यति।  
स्वस्य कार्यं स्वय मेव  
करॊति। स्वेतर जन्तुषु न  
आधारितः भवति। सामान्येन  
सिंहादन्यः जन्तुः येन  
केनचिदपि जन्तुना  
संपादितं,खादितं च मांसं  
खादति। सिंहस्तु स्वयं  
प्रस्थाय मृग मन्विष्य  
तस्य मांसं खादति। एष  
सिंहस्य स्वभावः। सिंह  
मादर्शीकृत्य मनुष्यॊऽपि  
स्वयं स्वेन कर्तव्यं  
कार्यं कुर्यात्। एष  
सुगुणः मनुष्यैः अभ्यसनीयः।  
बकः किं करॊति? पश्यामः।  
(श्लॊ) इन्द्रियाणि च  
संयम्य बकवत्पंडितॊ नरः।  
देश,काल बलं ज्ञात्वा सर्व  
कर्माणि साधयेत्॥  
बकस्तु अस्माकं  
सुपरिचितः पक्षी। सः  
तटाकेषु संचरन् मुनिवत्  
ध्यानं कुर्वन्  
मत्स्यान् संगृह्य  
खादति। सः अतीव नैपुण्यं  
प्रदर्श्य, इन्द्रियाणि  
संयम्य एकाग्रतया  
लक्ष्यं (मत्स्यं)  
गृह्णाति,।। बक इव  
मनुष्यॊऽपि इन्द्रिय  
संयमनेन, एकाग्रताभावेन  
नित्यजीविते लक्ष्यं  
साधयेत्। लक्ष्य साधने  
देश काल परिस्थिती अपि  
दृष्टौ निक्षिपेत्।  
अथ कुक्कुटं पश्यामः।  
(श्लॊ) प्रत्युत्थानं च  
युद्धं च संविभागं च  
बंधुषु।  
स्वय मुत्क्षिप्य भुंजीत  
शिक्षे च्चत्वारि  
कुक्कुटात्॥  
जनावासप्रान्तेषु  
अल्पप्राणिनः कुक्कुटान्  
नराः पॊषयित्वा तेषा  
मण्डैः धन लाभं  
प्राप्नुवन्ति। अयं अल्प  
प्राणी अस्माकं बहुधा  
उपकरॊति। अयं जनान्  
ब्राह्मी मुहूर्ते  
शयनात् उत्थापयति।  
ग्रामीणाः पर्वदिनेषु  
कुक्कुटेषु स्पर्धां  
प्रकल्प्य क्रीडन्ति।  
धनं च सम्पादयन्ति।  
कुक्कुटयुद्धाः  
प्रसिद्धा एव। स्पर्धा  
समये यॊद्धुं एतेषा  
अभिनिवेशः अतीव अधिकः  
भवति। इदं तेषां  
वीरत्व लक्षणम्। नरैः एष  
गुणः अभ्यसनीयः। मातृ देश  
रक्षणे वीरैः एवं  
वर्तितव्य मिति  
कुक्कुटाः ज्ञापयन्ति।  
कुक्कुटाः एकाकित्वेन न  
संचरन्ति। संघशः  
गच्छन्ति। एतेषु  
संघीभावः अस्ति। एष गुणः  
अभ्यसनीयः।  
आहारान्वेषणसमये आहारं  
कणशः बिभज्य "इदं  
स्वीकरणीयं,इदं न"इति  
विविच्य स्वीकरॊति। एष  
विवेचनागुणः अभ्यसनीयः।  
एवं चत्वारॊ गुणाः  
कुक्कुटात् शिक्षणीया  
भवन्ति। आहार  
शुद्धौ सत्त्व शुद्धिः खलु।  
वायसात् पंच गुणा  
श्शिक्षणीयाः।  
(श्लॊ) गूढ मैथुन धीरत्वं  
काले काले च संग्रहः।  
अविश्वासॊऽप्रमत्तत्त्वं  
पंच शिक्षेच्च वायसात्॥  
वायसे पंच गुणा स्सन्ति।  
वायसानां दांपत्य जीवितं  
रहसि भवति। दंपत्यॊ  
स्संपर्कः बहिर्गतः न  
भवेत्।  
शास्त्रं एवं बोधयति। एष  
भारतीय संप्रदायः।  
एतत्संप्रदायं काकाः  
पालयन्ति। एष गुणः नरैः  
अनुसर्तव्यः  
पॊषणीय श्च।  
द्वितीयॊ गुणः तेषा माहार  
संपादनेऽस्ति। "क्षणशः  
कणश श्चैव विद्या मर्थं च  
साधयेत्" इति सूक्तिः। एषा  
काकानां विषये अन्वर्था  
भवति। अनुक्षणं काकः  
आहारं संपादयन्नेव  
वर्तते। एष गुणः विद्या,धन  
संपादने  
नरैः  
अनुसर्तव्यः।"वर्षार्थ  
मष्टौ प्रयतेत मासान्,  
निशार्थ मर्थं दिवसे  
यतेत। वार्धक्य हेतॊ  
र्वयसा नवेन,  
परत्र हेतॊ रिह जन्मना  
च"इति सूक्तिः वर्तते खलु।  
एतां सूक्तिं काकः सम्यक्  
जानातीति ज्ञायते।  
काके धैर्य मस्ति।  
जनसमूहेऽपि धैर्येण  
प्रविश्य स्वापेक्षितं  
वस्तु संगृह्य उड्डयते।  
एष तृतीयॊ गुणः।  
चतुर्थ स्तु सः अन्यान्  
निशित परीक्षणं विना न  
विश्वसिति। गृहस्य अंतः  
वा बहि र्वा यत्किमपि  
वस्तु  
दृश्यते चेत् जन  
संचारादिकं निशितं  
परिशील्य परिशील्य तत्र  
प्रविश्य तत् गृह्णाति।  
एतन्निशितगवेषणं  
जनैः अनुसरणीयम्।  
पंचम स्तु  
अप्रमत्तत्त्वम्। काकः  
सदा अप्रमत्तः भवति। इत  
स्ततः संचरन् प्रमादं  
शंकमान एव अतीव जागरूकतया  
स्वापेक्षितं  
संगृह्णाति।  
एवं काकस्य जीवन विधानं  
प्रशंसनीयं भवति। नरै  
रप्यनुसर्तव्य मस्ति।  
अथ शुनकस्य विषयं  
पश्यामः। (श्लॊ) बह्वाशी  
स्वल्प संतुष्टः,  
सुनिद्रॊ लघु चेतनः।  
स्वामि भक्त श्च, शूरश्च  
षडेते श्वानतॊ गुणाः॥  
शुनकः बह्वाशी त्युक्ते  
अत्याशीति न। वयॊनुगुणं  
मिति मनतिक्रम्य खादती  
त्येव मेव ज्ञातव्यम्। सः  
अल्प  
संतुष्टः। यथालाभ  
संतुष्टः भवति। सुखेन  
गाढं निद्राति। एतत्तस्य  
आरॊग्य लक्षणम्।  
कुंभकर्णवत् न निद्राति।  
ईषत् ध्वनिः कर्णपथ  
मायाति चेत् अकस्मा  
दुत्तिष्ठति। एषः स्वामि  
भक्त श्च। एषः अतीव  
विश्वसनीयः। श्वा  
विश्वासस्य प्रसिद्धिः।  
कॊऽपि नूतनः गृह मागच्चति  
चेत् भषन् शौर्यं  
प्रदर्शयति च।  
एत च्छूरत्व लक्षणम्।  
शुनः गुणाः सुनिशितं  
परिशील्यन्ते चेत् तस्य  
अपेक्षया नर एव निकृष्ट इव  
भाति।  
अद्य अन्ततः गर्धभं  
पश्यामः। (श्लॊ)  
सुश्रान्तॊऽपि  
वहेद्भारं, शीतॊष्णं च न  
पश्यति।  
संतुष्ट श्चरते नित्यं,  
त्रीणि शिक्षेच्च  
गर्धभात्॥  
क्षमा गुण विषये प्रथमं  
पृथ्वी मुदाहरामः वयम्।  
रासभॊऽपि तत्तुल्य एव।  
श्रान्तॊ जनः अन्यस्मिन्  
कार्ये  
नियुक्त श्चेत्  
तत्कर्तुं तत्क्षणे  
निराकरॊति। कालान्तरे  
करिष्यामीति वदति।  
परन्तु रासभ स्तु न तथा  
करॊति। यावद्भारं  
पृष्टस्यॊपरि रजकः  
स्थापयति तावद्भारं  
क्षमया तिष्ठ्न्, वहन्नेव  
गच्छति। सः शीत  
वाता तपादिकं न गणयति।  
स्थित प्रज्ञ इव एकरीत्या  
प्रयाणं करॊति। सः  
नित्यसंतुष्टः। रासभॊऽपि  
नरस्य आदर्शप्रायः खलु।  
चाणक्य महॊदयस्य  
चतुष्पात्, द्विपात्  
जन्तूनां  
सूक्ष्मेक्षिकया गुण  
परिशीलनं प्रशंसनीयं सत्  
प्रमॊद मावहति।  
चाणक्यस्य कस्मात्  
ग्रंथात् एष विषयः उधृत  
इति नॊट्टङ्कितः। इति  
शम्।  
　Regards,  
[I.V.Nacha...@yahoo.co.in]()　  
　　  
  
  
Your Mail works best with the New Yahoo Optimized IE8. Get  
it NOW! <http://downloads.yahoo.com/in/internetexplorer/>  
  
--  
अथ चेत्त्वमिमं धर्म्यं  
संग्रामं न करिष्यसि।  
ततः स्वधर्मं कीर्तिं च  
हित्वा पापमवाप्स्यसि।।  
तस्मादुत्तिष्ठ कौन्तेय  
युद्धाय कृतनिश्चयः।  
निराशीर्निर्ममो भूत्वा  
युध्यस्व विगतज्वरः।।  
(भ.गी.)  

  
--

[![](https://ci6.googleusercontent.com/proxy/V_XAyc-Qvrs1ReRmmVaT7xaRF5rtsGQn71c7Qelvaob7G0dRkOtguORDB2ukwBvXapLe3-IK-1yVyeZAmXf3csFAWJ1EVxUMK9X9CdEtckomNOY=s0-d-e1-ft#http://a8-asy.a8ww.net/a8-ads/adftrview?redirectid=ao-india_i_01)](http://a8-asy.a8ww.net/a8-ads/adftrclick?redirectid=ao-india_a_01)

