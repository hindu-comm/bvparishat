+++
title = "000 iragavarapu narasimhacharya"

+++
[[iragavarapu narasimhacharya	2010-12-04, 07:55:41 [Source](https://groups.google.com/g/bvparishat/c/GWqLlcYdKf8)]]



प्रिय विद्वत्सुहृदः,  
प्रणम्य। किमिदं वयं जानीमः?"कनीनिकामुद्दिश्य वेदोक्तिः"  
अवधार्यताम्भोः।"द्मदशाह नाम्नि क्रतौ प्रथमदिवसे अन्तिमदिवसे च  
आचर्यमाणातिरात्रक्रतूनां मध्ये अग्निष्ठोमानामनुष्ठानेन चक्षुर्मध्ये  
कनीनिका सृष्टौ दृश्यतेति वेदोक्तिरिति वक्ष्यमाणश्रुति रेवं  
बोधयति।  
श्रुतिः॥"ब्रह्मवादिनो वदन्त्यग्निष्ठोम प्रायणा यज्ञा अथ कस्मा  
दतिरात्रः पूर्वः प्रयुज्यत इति  
चक्षुषी वा एते यज्ञस्य य दतिरात्रौ कनीनिके अग्निष्ठोमौ य  
दग्निष्ठोमं पूर्वं प्रयुञ्जीरन्ब  
हीर्धा कनीनिके दध्युस्तस्मा दतिरात्रः पूर्वः प्रयुज्यते च  
चक्षुषी एव यज्ञेधित्वा मध्यतः  
कनीनिके प्रतिदधति।"इति। (कृ.य.स.७-२-९)  
(तात्पर्यम्) ब्रह्मवादिनः द्वादशाहक्रतौ अग्निष्ठोमाऽतिरात्रप्रयोगयोः  
पौर्वापर्यं प्रत्येवं सम्भाषन्ते।  
(प्रश्नः) सोमयागेषु प्रथमोऽग्निष्ठोमः।अर्थात्सर्वसोमसंस्थानां  
प्रकृतिभूतः।अतिरात्र स्त्वनन्तरोत्पन्नः विकृतिभूतः खलु। द्वादशाहक्रतुं  
सुत्याहस्सु प्रथमं प्राथमिक मग्निष्ठोमं त्यक्त्वाऽनन्तरभाव्यतिरात्रो  
किमर्थमनुष्ठीयते प्रथमतया?  
(उत्तरम्) एतद्द्वादशाहयज्ञस्य अतिरात्रनामकयागाः  
चक्षुस्थानीयाः।अग्निष्ठोमयागा स्तु चक्षुस्स्थित  
कनीनिकास्थानीयाः।अतः द्वादशाहक्रतौ आदौ अन्ते च  
चक्षुस्थानीयाऽतिरात्रयागानुष्टानं  
विहाय प्रथमं कनीनिकास्थानीयाऽग्निष्ठोमयागानुष्ठानेन चक्षुषो  
र्बहिः कनीनिके स्थापिते  
भवतः।अतः चक्षुस्स्थनीयानतिरात्रा न्द्वादशाहक्रतौ आद्यन्तयो  
रनुष्ठाय मध्ये कनीनिका  
स्थानीयाऽग्निष्ठोमद्वयानुष्ठानेन चक्षुषोर्मध्ये कनीनिकास्थापनं भवेत्।  
द्वादशाहक्रतौ एवंविधविधानेन चक्षुषोर्मध्ये कनीनिके दृश्येते। एवं  
सृष्टौ सर्वोऽपि सूक्ष्मातिसूक्ष्म  
विषयः यज्ञेष्वाचर्यमाणाऽङ्गानुष्ठानविशेषैरेव सम्भवतीति स्पष्टो भवति।  
अभिवन्द्य,  
ऐवियनाचार्यः।  

