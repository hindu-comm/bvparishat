+++
title = "000 Jagannatha s"

+++
[[Jagannatha s	2010-12-15, 09:15:10 [Source](https://groups.google.com/g/bvparishat/c/mln6zVWIvlc)]]



आर्याः, स्वस्ति।



प्राचार्य-सदाशिवमूर्ति-महाभागानां पत्रं यद्यपि सप्ताहात् पूर्वमेव मया पठितम्। परन्तु प्रतिक्रियाप्रदाने



विलम्बस्य हेतुस्तु केषुचनान्येषु कार्येषु मम व्यग्रता। यद्यपि चर्चैषा एवमेव यदि अनुवर्तते,



लाङ्गूलयमानाया एतस्या नैव भविष्यत्यन्तः।तथापि केषुचनांशेषु प्रतिक्रिया अवश्यं



दातव्येति मम प्रत्यभात्। तस्मादेव पत्रमिदंलिख्यते।



शौचं योगस्याङ्गम्। तच्छौचं मानसिकं दैहिकं चेति सर्वसम्मतम्। आधुनिककाले



परिसरशौचमप्येताभ्यां साकं परिगणनमर्हति।आध्यात्मिकोपदेशं कुर्वाणा आचार्याः तत्रापि यदि



विध्यात्मकमुपदेशं दद्युस्तत्र न कोपि दोषः।वराहपुराणस्य विषयं स्वयमुत्थापयता मया



संस्कृतग्रन्थेषु विषयोयं प्रस्तावित इत्युक्तमेव। अधुना आध्यात्मिकोपदेशं सहस्रशः समेतानां जनानां



पुरस्तात् कुर्वाणाः आधुनिकजीवनस्य बह्वीर्घटनाः पौनःपुन्येन उद्धरन्ति। शिक्षणे,



राजकीये,नवीनविज्ञाने चभाषमाणा एते परिसरस्वच्छताविषये किमपि देशनां कुर्युः, कथमपराध्यन्ति



ते ? एते नवीना उपदेशकाः प्रायो विश्वविद्यानिलयेषु सुशिक्षिताः।अस्तु वा मास्तु वा तेषां



संस्कृतज्ञानं, उपदेशकाले ते संस्कृतेतरास्वेव भाषासु दृश्यन्ते देशनापराः।मया तु संस्कृतभाषयैव



आध्यात्मिकोपदेशं जनतायै कुर्वाणः कोऽपि आध्यात्मिकाचार्यो (नवीनकालिको) न दृष्टः श्रुतो वा।

ततश्चवास्तविको योगसंप्रदायो विच्छिन्न इत्येवायाति, संस्कृतभाषयैव योगोपदेशपरम्परायाः संप्रत्यभावात्।सत्स्वपि कैश्चन संस्कृतविद्वद्भिः संस्कृतभाषया विरच्यमाणेषु योगविषयकेषु संशोधनप्रबन्धेषुसंशोधनग्रन्थेषु वा, तादृशं लेखनकार्यं योगसंप्रदायपदव्यनर्हं, तादृग्ग्रन्थकाराणाम्



आध्यात्मिकोपदेशकयोगित्वस्य प्रायोऽसंभवात्।ते केवलंग्रन्थविद्वांसो न तु साधकाः। अस्तु नाम



कदाचित्तेऽपि योगिनः।सत्यपि तेषां संस्कृतभाषायामेव ग्रन्थरचनापाटवे ते कां भाषां प्रयु़ञ्जते



शिष्योपदेशकाल इति किल परीक्षणीयम्। वास्तविकः संस्कृतयोगसंप्रदायो वर्तत इत्यत्र मम प्रबलः संशयः। अस्तु प्रकृतमनुसरामः।



भारतेऽङ्गुलीगणनीयाः स्युर्ये पौरप्रज्ञायुक्ता जनाः। अद्यापि पौरप्रज्ञया युक्ता जना भारते विरला इत्येव सुप्रसिद्धोऽयं वृत्तान्तः। पाश्चात्यसाहित्यकथाः, विविधविषयसंबद्धोदाहरणानि च घण्टाशो यावत् मिलितेभ्यः सहस्रशो जनेभ्य उपदिशन्तः संस्कृतेतरभाषायोगिनो यदि पौरप्रज्ञाविषये किमपि ब्रूयुरित्यहमभिप्रैमि कथमिव भवाम्यहमपराद्धः?



संस्कृतभाषायामेव लक्षशः पद्यानि लभ्यन्त इदंविषयकाणीति चेत्, तान्यप्युद्धरन्त्विमे आध्यात्मगुरवः, को दोषः ?



अपरमिहावधेयम्-तत्रभवतां जोशीमहाभागानां पत्रे वर्तमानो विषयस्तु समीचीनः परन्तु सार्वजनीनमोक्षाभिधेयत्वं तस्य नास्ति लोकोचितसभ्यताविषयस्यैव एव तत्रोत्थापितत्वात्।

****

इति विनयावनतो जगन्नाथः।







