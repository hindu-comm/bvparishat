+++
title = "000 iragavarapu narasimhacharya"

+++
[[iragavarapu narasimhacharya	2010-12-14, 21:13:41 [Source](https://groups.google.com/g/bvparishat/c/FLwuRmQz4Io)]]



प्रिय विद्वत्सुहृदः,  
प्रणम्य। अत्रेद मवधारयन्तु। " वृष्टिः "(पूर्वतोऽनुवर्तते)  
वायुगणानां द्वारा वृष्टि रुच्यते। "वृष्टिकामः कारीर्या यजेते"ति  
विधिः।एतद्विध्यनुसारेण वृष्टिकामः कारीरनामक मिष्टिं कुर्यात्। अत्रैवं  
श्रुतिः"पश्चा द्वातं प्रतिमीवति पुरोवातमेव जनयति वर्षस्यावरुध्यै  
वातनामानि जुहोति। वायुर्वै वृष्ट्या ईशे------स एवास्मै पर्जन्यं  
वर्षयति।"(कृ.य.सं.२.कां.४.प्र.)  
अन्या च श्रुतिः।"अग्नये धामच्छदे पुरोडाश मष्टाकपालं निर्वपे  
न्मारुतग्ंसप्त कपालग्ंसौर्य मेक  
कपालम्।"एतच्छृत्यनुसारेण सूर्यः,अग्निः,मरुद्गणाश्च वर्षोत्पादकदेवता  
इति ज्ञायते। एतत्कारीरेष्ट्यां  
वृष्टिहेतुभूतं पुरोवातं (पूर्वदिक्संबन्धिनं वायुम्) उत्पादयितुं  
"पुरोवातो वर्षन्जिन्वरावृत्स्वाहा"  
इत्याद्यष्टभि र्मन्त्रैः वातनामसंज्ञका नुपहोमाष्टकं कुर्यादिति  
श्रुत्या विधीयते।एतदुपहोमसामर्थ्येन वृष्टि  
प्रतिबन्धकं पश्चाद्वातं (पश्चिमदिग्वायुं) प्रतिबध्य वृष्टिकारणभूतो  
पुरोवातः उत्पन्नो भवति।एतस्मात्  
सुवृष्टि स्सम्पन्नो भवतीति श्रुतिः बोधयति। लोके पुरोवात एव  
वृष्टिमुत्पादयति।अतः एतद्धोमैः वायुः संतृप्तस्सन् यजमानस्य कृते मेघं  
वर्षयति।  
एवं श्रुतिप्रमाणपूर्वकं मेघानामुत्पत्तिः वृष्टिद्वारा  
लोकस्याऽत्यन्तिकपुरुषार्थपर्यन्तं उपकाररीति श्च  
निरूपिते स्तः। (वृष्ट्यंश स्समाप्तः)  
अभिवाद्य,  
ऐवियनाचार्यः।  

