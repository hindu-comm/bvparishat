+++
title = "000 iragavarapu narasimhacharya"

+++
[[iragavarapu narasimhacharya	2010-12-05, 07:57:31 [Source](https://groups.google.com/g/bvparishat/c/HFM44_ENMzc)]]



प्रिय विद्वत्सुहृदः,  
प्रणम्य। सृष्टेः यज्ञस्य च मध्ये अतीव कोऽप्यनिर्वचनीय स्सन्निहित  
स्संबन्धोऽस्तीति ज्ञायते भोः। पश्यन्त्वधस्तात्किञ्चिदुदाहरणम्।

"प्राणिनां पादतलानि"  
------------------------

सृष्टौ केषाञ्चित्प्राणिनां पादाऽधोभागाः कठिनाः दृश्यन्ते।  
गोमहिषाश्वादीनां शफान्युदाहरणानि।  
केषाञ्चिन्मृदुलाः दृश्यन्ते। मार्जालादयः उदाहरणानि। अत्र कारणं किम्?  
वेदमन्वेषयाम।  
श्रुतिः॥"उपोप्ते ऽ न्ये ग्रहा स्साद्यन्ते नुपोप्ते  
ध्रुव स्तस्मा दस्थ्ना ऽ न्या प्रजाः प्रति तिष्ठन्ति  
माग्ं सेना ऽ न्याः।" (कृ.य.सं.कां.६.प्र.५.अनु.२.)  
(तात्पर्यम्) अत्र श्रुतौ "ग्रहाः"इति शब्दस्य यज्ञे  
सोमरसग्रहीतृदारुपात्राणीत्यर्थः। एते ग्रहाः  
धान्याऽवहननार्थ मुपयुज्यमान दारूलूखलाकारेण सदृशा सूक्ष्माः  
भवन्ति। यज्ञे  
सोमरसग्रहीतॄ नेतद्ग्रहा न्निक्षेप्तुं मृण्मयीं "खर"इति  
नाम्नीं काञ्चन वेदिकां  
"हविर्दान"नाम्न्यां शालायां दक्षिणतः आग्नेय्यां दिशि  
निर्मान्ति। तत्खरसंज्ञिक  
वेदिकाया मेतद्ग्रहा नासादयन्ति। "ध्रुव"इति नामानं सोमपात्रं  
तु "हविर्दान"शालाया  
मुत्तरस्यां दिशि ईशान्यदिग्भागे (प्राची विदिग्भवति) भूमौ  
निक्षिपन्ति। एवंरीत्या  
"हविर्दान"शालायां भिन्नभिन्नस्थलेषु वैलक्षण्येन  
तत्तत्पात्रन्यासविधानेन सृष्टौ  
केचित्प्राणिनः अस्थिवत् कठिनैः पादतलैः, केचिन्मृदुलै श्च  
भूमौ सञ्चरन्तीति  
वेदो वदति।  
अभिवन्द्य,  
ऐवियन्।  

