+++
title = "001 iragavarapu narasimhacharya"

+++
[[iragavarapu narasimhacharya	2010-12-31, 10:22:27 [Source](https://groups.google.com/g/bvparishat/c/__63HhPho18)]]



परिषदं प्रणम्य।अवधूतस्य प्रश्नः सम्यक् नाऽवगतः।यथावगतं समाधीयते।

वेदस्य पोरुषेयत्वापोरुषेयत्वविषये पूर्वपक्षसिद्धान्तौ एवं स्तः।पोरुषेयत्वविषये पूर्वपक्षः एवमस्ति।

वेदोपि काळिदासादिवाक्यवत् पोरुषेय एव।ब्रह्मकार्यत्वश्रवणात्। "ऋच स्सामानि जज्ञिरे।छन्दाग्ंसि

जज्ञिरे तस्मात्।यजु स्तस्मा दजायत।"इति श्रुतेः।एतच्छृतिकारणेन भगवतः बादरायणस्य ब्रह्मसूत्रेषु

"शास्त्रयोनित्वात्"(ब्रह्मसू.१.अध्या.१.पा.३.सू.) इति सूत्रे ब्रह्मणः वेदकारणत्वकथनाच्च।

अपोरुषेय इति सिद्धान्तस्त्वेवम्।"श्रुतिस्मृतिभ्याम् नित्यत्वावगमात् पौरुषेयवादः परास्तः।श्रुतिस्तु

"वाचा विरूपनित्यया"इति।स्मृतिस्तु "अनादिनिधना नित्या वा गुत्सृष्टा स्वयम्भुवा"इति।बादरायणस्य "अत एव च नित्यत्वमिति देवताधिकरणे सूत्रीकरणेन च।  
शिष्टं विषयद्वयं समाहितमेव श्री रामकृष्णशर्ममहोदयेन।

अभिवाद्य,

ऐएन्नेस्साचार्यः।  

2010/12/30 Dr. S. Ramakrishna Sharma \<[d.ramak...@gmail.com]()\>  



> --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  

  

