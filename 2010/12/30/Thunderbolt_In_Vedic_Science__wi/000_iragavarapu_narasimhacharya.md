+++
title = "000 iragavarapu narasimhacharya"

+++
[[iragavarapu narasimhacharya	2010-12-30, 21:48:31 [Source](https://groups.google.com/g/bvparishat/c/wij4Ivl2vME)]]



प्रिय विद्वत्सुहृदः,  
प्रणम्य।अत्रेदमवधार्यताम्। "अशनिपातं प्रति वेदे।"  
------------------  
"धूमज्योतिस्सलिलमरुतां सन्निपात" एव मेघ इति काळिदासस्योक्तिः।  
मेघस्वरूपे ज्यॊतिरस्ति।ज्योतिर्नाम अग्निरेव। मरुतश्च सन्ति  
तत्रैव।मरुतामग्निना कलहोऽजायत। तस्मिन्कलहे अग्निः श्रान्त आसीत्। तदा  
मरुतः अग्नेः हृदयं छेदितवन्तः। तद्धृदयमेव अशनिः।  
अत्र श्रुतिः॥"मरुतोऽद्भि रग्नि मतमयन्। तस्य तां (ता,इति भवेत्)  
तस्य हृदय माच्छिन्दन्। साऽवनि रभवत्।(अवनेः स्थाने अशनिर्भवेत्)।"  
(तै.ब्रा.१.कां.१.प्र.)  
एतदशनिविषये पराशरस्य पुत्रॊ व्यासः एवमुक्तवानिति अन्या काचन श्रुतिः कथयति।  
श्रुतिः॥"सहॊवाच व्यासः पाराशर्यः। विद्युद्वध मेवा  
हं मृत्यु मैच्छ मिति।" (अरुणम्)  
लॊके मरणान्यनेकविधानि दृश्यन्ते। तेषु विद्युत्संबन्धि मरणं बहु कष्टं  
भवति। तदपेक्षया  
इतरे वधाः मरणान्येव न भवन्ति। विद्युद्वध एव मृत्युशब्दस्य मुख्यार्थ  
इति व्यासः अभिप्रैतीति  
उपर्युक्तश्रुते स्तात्पर्यम्।  
लॊके विद्युत्ताडन(Electric Shock) जनितमरणमेव अतिकष्टमिति व्यवहारॊ  
दृश्यते। अशनिसंजनितमरणमपि अतिकष्टमिवानुभूयतेति भावः।  
अभिवाद्य,  
ऐएन्नेस्साचार्यः।  

