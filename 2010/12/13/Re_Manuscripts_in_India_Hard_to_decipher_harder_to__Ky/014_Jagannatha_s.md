+++
title = "014 Jagannatha s"

+++
[[Jagannatha s	2010-12-24, 22:32:22 [Source](https://groups.google.com/g/bvparishat/c/KynLtHRPA68)]]



आर्य, श्रीनारायणवर्य, पत्राय धन्यवादाः।



अत्रत्या भाषा कन्नडम्। कुजवारदल्लु-मङ्गलवारे, बरदु-लिखित्वा,संपूर्णिसि-संपूर्णं कृत्वा.....(अग्रे ग्रन्थपातः)।

संस्कृतग्रन्थानां हस्तप्रतिकारा द्विविधाः- संस्कृतज्ञाः संस्कृतानभिज्ञाश्चेति। संस्कृतज्ञा ग्रन्थप्रतिकरणानन्तरम् अन्तिमे पत्रे संस्कृतभाषया, संस्कृतानभिज्ञास्तु स्वमातृभाषया (सत्यपि मूलग्रन्थभाषायाः संस्कृतत्वे) तत्समाप्तिकालादिकं सूचयन्तीति स्थितिः।**भारते सर्वत्राप्येवमेव। (**संस्कृतज्ञैरपि प्रतिकारैः संस्कृतभिन्नभाषायां संस्कृतग्रन्थप्रतिकरणसमाप्त्यादिसूचना***कदाचित्*** क्रियत इत्यन्यदेतत्।) प्रकृते, ग्रन्थप्रतिकारः संस्कृतम् अजानानः सन् कन्नडभाषया तत्समाप्तिकालं सूचितवानस्ति।  

इति विनयावनतो जगन्नाथः.



