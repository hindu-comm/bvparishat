+++
title = "000 iragavarapu narasimhacharya"

+++
[[iragavarapu narasimhacharya	2010-12-01, 12:18:41 [Source](https://groups.google.com/g/bvparishat/c/o_eCerw6wug)]]



प्रिय विद्वत्सुहृदः,  
प्रणम्य। पूर्वतोऽनुवर्तितविषयमेव समर्प्यते। अवधार्यताम्।"Agricultural  
Crops In The Scriptures" (Contd)  
-------------------------------------------------  
(पूर्वतोऽनुवर्तते) प्रजापतिः ग्रीष्मर्तौ "यवान्"(धान्यजातिः)  
दक्षिणात्वेन वसन्तादिऋत्वभिमानि  
देवताभ्यः दत्तवानिति कारणेन यवधान्यानि ग्रीष्मर्तौ फलन्ति।  
वर्षर्तुदेवतायै ओषधीनां दक्षिणात्वेन दीयमानत्वा द्वर्षर्तौ ओषध्य  
स्सर्वा उद्भवन्ति। शरदृतौ प्रजापतिनैव तद्देवतायै व्रीहीणां  
दक्षिणात्वेन प्रदानेन (आश्वयुजकार्तीकमासयोः) अस्माकं भोजनोपयुक्तानि  
व्रीहिधान्यानि फलन्ति।  
अत एव नूतनधान्यागमने आहिताग्नयः शरदृतौ "आग्रयणेष्टि" नाम्नि  
श्रौतकर्मणि  
नूतनव्रीहिभिः प्रथमं देवताभ्यः पुरोडाशरूपं हविर्भागं दत्त्वा  
तदनन्तरमेव भॊजनं कुर्वन्ति। एष आचारः अद्यापि आचर्यते। एष विषयः  
आपस्तंबसूत्रे एवमुक्तोऽस्ति।  
आ.श्रौ.सू.।"शरदि पौर्णमास्या ममावास्यायां वा व्रीह्याग्रयणेन  
श्यामाकाग्रयणग्ं समानतन्त्रेण  
कुर्व न्निष्ट्या यक्ष्ये।"  
एवं रीत्या सङ्कल्प्य शरदृतौ नूतनव्रीहिभिः हविर्भागं देवताभ्यः  
दद्यादिति सूत्रं बोधयति।"हेमन्त  
शिशिरयो र्माषतिलादक्षिणया प्रजापतिः तदृतुदेवते तर्पयामासेति  
पूर्वतनलेखे लिखितम्। एवं प्रजा  
पतिना तत्तदृतुषु तत्तदृतुदेवताभ्यः पूर्वोक्तयवादिद्रव्याणां  
दक्षिणात्वेन दीयमानत्वा त्तत्तदृतुषु तानि तानि सस्यानि फलन्त्यद्यापीति  
जानीमः।  
अभिवाद्य,  
ऐवियनाचार्यः।  

