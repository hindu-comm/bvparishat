+++
title = "000 iragavarapu narasimhacharya"

+++
[[iragavarapu narasimhacharya	2010-12-08, 10:47:18 [Source](https://groups.google.com/g/bvparishat/c/cAqmZ78Vxks)]]



प्रिय विद्वत्सुहृदः,  
सादरं प्रणम्य। किमिदं वयं जानीमः? "एक स्स्वादु न भुञ्जीत"  
अवधार्यताम्भोः।" वृष्टिः " (पूर्वतोऽनुअर्तते)  
श्रुतिः॥"याभि रादित्य स्तपति रश्मिभि स्ताभिः पर्जन्यो वर्षति  
पर्जन्ये नौषधिवनस्पतयः प्रजायन्त ओषधिवनस्पतिभि  
रन्नं भव त्यन्नेन प्राणाः प्राणै र्बलं बलेन तप स्तपसा  
श्रद्धा श्रद्धया मेधा.....आत्मानं वेदयति।" (कृ.य.नारायणं.उ)  
(तात्पर्यम्) सूर्यः किरणैः भूतलं तपति। किरणैरेव "पर्जन्य" नाम्ना  
वर्षति। सूर्यस्य द्वादश नामसु  
"पर्जन्य" इत्येकं नामाऽस्ति। सूर्यकिरणेषु कानिचित्किरणानि  
वर्षदान्यपि सन्ति। सूर्यः  
"पर्जन्यो"भूत्वा वर्षति। सूर्यकिरणेषु जलमस्तीत्युदाहृतं च  
पूर्वतनलेखे। पर्जन्येनौषधि  
वनस्पतयः जायन्ते। ओषधिवनस्पतय एवाऽस्माक मन्नम्।(आहारः) अन्नेन प्राणाः  
रक्ष्यन्ते। (प्राणो नाम हृदयान्तर्वर्तिनौ जीवात्मा परमात्मा च  
भवतः। अश्नन् जीवात्मा  
तिष्ठति। अनश्नन् परमात्मा पश्यति। अत्र प्राण इत्यनेन  
प्राणाऽपानादिपञ्चकं,धनञ्जय  
कृकरादि उपप्राणपञ्चकं चेति बोद्धव्यम्) प्राणरक्षणेन शरीरस्य  
मनस श्च बलं वर्धते।  
बलेन तपः।(वाङ्मयं तप उच्यतेत्यत्र बहून्यर्थानि सन्ति।) तपसा  
श्रद्धा भवति। श्रद्धया  
मेधा भवति।(धीर्धारणावती मेधा इत्यमरः-"मेधते अनुभूतं  
सर्वमस्यामिति मेधा.(मेधृ-  
संगमे- जीविते अनुभूता विषया स्सर्वे सम्भूयाऽत्र तिष्ठन्ति)  
मेधया किं फलम्? मेधया  
आत्माऽनात्मादि विवेचनङ्कृत्वा जीवितपरमार्थं जानीयात्।"  
एवं मेघाः वृष्टिद्वारा आत्मावबोधपर्यन्तं पुरुषार्थसाधकाः  
भवन्तीत्यवगन्तव्यम्। (अनुवर्तते)  
अभिवाद्य,  
ऐवियनाचार्यः।  

