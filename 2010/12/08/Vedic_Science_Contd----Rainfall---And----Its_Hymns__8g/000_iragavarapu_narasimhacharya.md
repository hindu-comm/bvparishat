+++
title = "000 iragavarapu narasimhacharya"

+++
[[iragavarapu narasimhacharya	2010-12-08, 19:29:45 [Source](https://groups.google.com/g/bvparishat/c/8gZDUuUKxL8)]]



प्रिय विद्वत्सुहृदः,  
सादरम्प्रणम्य। अवधारयन्त्विदम्। " वृष्टिः (अनुवर्तते)"  
मन्त्रैः मेघाः वर्षन्ति। एते मन्त्राः मेघवर्षणमन्त्रा इत्युच्यन्ते। पश्यामः।  
(अरुणम्) "त्युग्रोह भुज्यु मश्विनोदमेघे। रयिं न कश्चि न्म मृवाङ् अवाहाः।  
त मुहाधु र्नौभि रात्मन्वतीभिः।अन्तरिक्षवृड्भि रपोदकाभिः।  
(प्रथमो मन्त्रः)  
(तात्पर्यम्) "हे अश्विनौ, (देवानां वैद्यौ) जलधरेषु स्थितं  
सर्वजगत्पोषकं उदकराशिं संपादयताम्।  
तदुदकराशिः सुदृढैः अन्तरिक्षसंचारिभिः नौकाभिः  
तार्यते।(अन्तरिक्षे बहूदकं अस्तीति व्यज्यते। मन्दाकिनी वियद्गङ्गा  
अस्तीति विदितमेवास्मकम्।) अश्विनौ जलसंपादनाय  
तद्वर्षणे साहाय्यं कर्तुं च प्रार्थ्येते अरुणकेतुक नाम्नि  
काठकचयने ऋत्विग्भिः।अत्र  
दृष्टान्तोऽपि दर्शितः।अज्ञानी लोभी मनुजः मरणसमयेपि अत्याशया  
यथा धनार्जनं  
करोति तद्वदुदकसम्पादनेपि प्रार्थितदेवाभ्यां  
प्रवर्तितव्यमिति दृष्टान्तः।  
द्वितीयो मन्त्रः।"ष तिस्रः क्षपस्त्रिरहातिव्रजद्भिः।नासत्या भुज्यु  
मूहधूः पतंगैः।समुद्रस्य धन्व न्नार्दस्य पारे।त्रिभी रथै श्शतपद्भि  
ष्षडश्वैः।"  
(तात्पर्यम्)"हे अश्विनौ,त्रीण्यहानि तिस्रो रात्र्यः विरामं विना  
अन्तरिक्षे पक्षिण इव संचरतां तत्तद्देशेषु उत्तम मध्यमाऽधम भेदैः त्रिधा  
अनन्तजलराशिं रथमिव वहताम् मेघानां द्वारा समुद्रादन्यत्र  
निर्जनप्रदेशेषु पुष्टिदायकं जलसमूहं (युवां) संपादयन्तौ वर्तेथे।  
(अश्विनौ देवभिषजौ।  
एतौ मेघानां द्वारा निर्जलप्रदेशेषु वर्षार्थं समृद्धमुदकं संपादयन्तौ  
स्तः इति ज्ञायते।)  
तृतीयो मन्त्रः॥"सवितारं वितन्वन्तम्।अनुबध्नाति शांबरः।अपपूर् फंबर  
श्चैव।सविताऽरेवसो भवत्।"  
(तात्पर्यम्) "वृष्ट्यर्थं किरणानि प्रसारयन्त मादित्य माश्रयन् जलपूर्णो  
मेघः सर्वेषां प्राणिनां  
सुखकरं वृष्टिमुत्पादयति।"  
चतुर्थो मन्त्रः।"त्वग्ं सुतृप्तं विदित्वैव।बहु सोमगिरं वशी। अन्वेति  
तुग्रो वक्रियान्तम्।अय सूयान् थ्सोमतॄष्सुषु।"  
(तात्पर्यम्)"अनेकधा गर्जितु मुदकानि पूरयित्वा वर्षितुं वैमुख्यं  
दर्शयन्तं मेघं दृष्ट्वा रश्मिमा  
नादित्यः स्वाधीनमेघत्वात् सोमयाजिनां कृते वर्षयितुं मेघा ननुगच्छति।"  
अत्रत्य मेघवर्षणमन्त्रा न्परिशीलयाम श्चेत् आदित्यप्रेरणया जलपूर्णाः  
मेघाः सर्वप्राणिनां सुखाय  
वर्षन्तीति विदितं भवति। लोके धनमावश्यकं चेत् यस्याः कस्याश्चिदपि  
संस्थातः वयं सन्निहित  
मित्रेभ्यः बन्धुभ्य श्च पुरुषकार मभ्यर्थयामहे। तथैव यज्ञेषु सोमयाजिनो  
वा ऋत्विजो वा एतैर्मन्त्रैः अश्विनो र्वा आदित्यस्य वा पुरुषकारं  
वृष्ट्यर्थ मभ्यर्थयन्ते। एव मिन्द्रः मरुद्गणा श्च  
प्रार्थ्यन्ते। मेघादेव वृष्टि र्भवेत्। नाऽन्यो मार्गः। अश्विन्यादयो  
पुरुषकारभूताः।  
"मेघः,विद्युत्,गर्जनं,वृष्टि श्चेति चत्वारि वृष्टिसंपादकानीति  
श्रुतिरेवं वदति। पश्यन्तु।  
श्रुतिः॥"मेघो विद्युत् स्तनयित्नु र्वृष्टिः""चत्वारि वा अपाग्ं रूपाणि,  
मेघादीनि चत्वार्येव अपां  
निरूपणकारणानि"इति। (कृ.य.अरुणम्) (अनुवर्तते)  
अभिवाद्य,  
ऐवियन्।  

