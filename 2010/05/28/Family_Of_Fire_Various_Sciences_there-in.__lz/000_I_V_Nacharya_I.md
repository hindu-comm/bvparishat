+++
title = "000 I V Nacharya I"

+++
[[I V Nacharya I	2010-05-28, 23:18:50 [Source](https://groups.google.com/g/bvparishat/c/lzFe-qgoXKQ)]]



प्रिय विद्वत्सुहृदः,  
प्रणम्य।अत्रे द मवधार्यताम्। "अग्नेः कुटुम्बः------तत्रत्य विज्ञानम्"  
अग्नि र्नामा ग्न्यधिष्ठाता देवः। सः प्रथमं ब्रह्मणो मुखा दुत्पन्नः। तस्य भार्या स्वाहा। तस्य पुत्रा स्त्रयः।  
पावकः पवमानः शुचि श्चेति। वैद्युताग्न्यधिष्ठाता पावकः। निर्मन्ध्याग्न्यधिष्ठाता पवमानः। सूर्यमण्डलस्था  
ग्न्यधिष्ठाता शुचिः। तेषा म्प्रत्येक म्पञ्चदश पुत्राः। एव मग्निः पिता एकः। पुत्रा स्त्रयः। पौत्राः पञ्च  
चत्वारिंशत्। सम्भूय अग्नयः एकोनपञ्चाशत्।  
कर्मविशेषे ष्वग्नेर्नामानि। लौकिके कर्मणि पावकः। गर्भाधाने मारुतिः। पुंसवने चंद्रः। शुङ्गाकर्मणि(पुंसवने  
कर्मविशेषः) शोभनः। सीमन्ते मङ्गळः। जातकर्मणि प्रगल्भः। नामकरणे पार्थिवः। अन्नप्राशने शुचिः।  
चौले सभ्यः। उपनयने समुद्भवः। गोदाने सूर्यः। केशान्ते अग्निः। विसर्गाख्ये कर्मणि वैश्वानरः। विवाहे योजकः। चतुर्थीहोमे शिखी। प्रायश्चित्ते विधुः। पाकाङ्गक होमेषु पाचकः। लक्षहोमे वह्निः। कोटिहोमे हुताशनः।पूर्णाहुत्यां मृडः। शान्तिके वरदः।पौष्टिके बलदः। अभिचारकर्मणि क्रोधः। वश्यकर्मणि शमनः। वरदाने अभिरूषकः। कोष्ठे जाठरः। अमृतभक्षणे क्रव्यादः।  
अग्नेः ऋग्वेदोत्पत्तिः।  
ग्रहपूजाया मग्नि स्सूर्यस्य प्रत्यधिदेवता। "अग्निं दूत" मिति तन्मन्त्रः। तस्य ऋषिः मेधातिथिः। गायत्री च्छन्दः।अग्निर्देवता। मेषारूढः।रक्तवर्णः।जटी।मुकुटी।रक्तवस्त्रः।त्रिनेत्रः।द्विवक्त्रः।द्विनासः।त्रिमेखलः।त्रिपादः।  
चतुश्शृङ्गः।षण्णेत्रः।सप्तहस्तः। दक्षिणहस्तै श्चतुर्भिः शक्त्यग्निस्रुक्स्रुवान्,वामै स्त्रिभिः तोमर,व्यञ्जन,घृत  
पात्राणि धारयन्तं,दक्षिणे स्वाहया,वामे स्वधया च देव्या सहितं पिङ्गाक्षं ध्यायेत्।  
श्लो॥ अग्नि स्सुवर्ण स्सप्तार्चि स्सप्त हस्त स्स्त्रिवक्त्रकः।  
स्वाहाप्रियो मेषगमः,षडक्ष स्स्रुक्स्रुवायुधः॥ इति ध्यान श्लोकः।  
अग्नेः आवाहन माग्नेयभागे।  
वैद्यशास्त्रे अग्निगुणाधिका भूमि र्यथा:--अल्प पुष्प,विरळपाण्डु वृक्षा प्ररोहवती,रूक्षा,लघुमृत्तिका,नानावर्णा।  
वास्तुशास्त्रे अग्निभयहर योगो यथा:--शुक्रे जलराशि स्थिते,लग्नस्थिते,त्रिकोणगते निर्मितं गृह मग्निना  
न दह्यते। अपि च चन्द्रोदये स्तम्भस्थापनं, बुधोदये तिर्यग्दारुबन्धः,शुक्रोदये त्वाच्छादन ञ्च क्रियते चेत्  
अग्निभयं कदापि न भवति।  
अग्निभय सम्पादनं यथा:--ध्वज,सिम्हाययोः कृत ङ्गृह माग्नेयदिशि गृहरहित ञ्चे दग्निभयम्।  
नूतनच्छुल्ल्या मग्निस्थापनस्य कालो यथा:--कृत्तिका नक्षत्र मङ्गारकस्य वासरः,तस्योदयास्तमयकाल श्च।  
(अनुवर्तते)  
अभिवन्द्य,  
ऐ.वि.य.\<ऐवियनेट्याहूडाट्कोडाटिन्>

