+++
title = "000 I V Nacharya I"

+++
[[I V Nacharya I	2010-05-26, 20:10:42 [Source](https://groups.google.com/g/bvparishat/c/Z6z4v-AG7Xk)]]



प्रिय विद्व त्सुहृदः,  
प्रणम्य। अत्रेदमवधार्यता म्भोः।"आहारस्य परिणामक्रमः"-------(पूर्वतॊऽनुवर्तते)  
"प्राक्तनरसधाता वेव तिष्ठन्,(रस धातुः), ततो यथा पच्यमाना दिक्षुरसा न्मलो निर्गच्छति तथा पच्यमाना दाहाररसा न्मलो निर्गच्छति। तथा निर्गत्य कफो भवति। स च कफः प्राणवायुना प्रेरितो धमनीमार्गेण शरीरारम्भकं क्लेदनाख्यं कफं गत्वा शरीर म्पुष्णाति। तत स्सारभूतस्या हाररसस्य द्वौ भागौ भवतः। स्थूल स्सूक्ष श्च।तत्र सूक्ष्मभाग श्शरीरारम्भकं रसं पुष्णन् सकल  
शरीराधिष्ठानेन व्यानवायुना प्रेरितो धमनीभि स्सञ्चरन्पोषण स्नेहन जठरानलो ष्मकृत सन्तापवारणादिभि र्गुणै स्सकलशरीर म्पुष्णाति। तत स्स्थूलो भागःप्राणवायुना प्रेरितो धमनीमार्गेण शरीरारम्भकस्य रक्तस्य स्थानं यकृत् प्लीह रूप ङ्गत्वा तेन सह मिळितो भवति। ततः प्राक्तनस्य रसस्या ग्निना पुनःपच्यमानः पञ्चाहोरात्राणि सार्ध दण्ड ञ्च (दण्डः=प्रमाण विशेषः)यावत्  
प्रक्तन रक्तधाता वेव तिष्ठति। तत्र रक्ताग्निना पच्यमाना न्मलं पित्तं निर्गच्छति। तच्च पित्तं समान वायुना प्रेरितं धमनीमार्गेण शरीरारम्भक म्पाचकाख्यं पित्त ङ्गत्वा पुष्णाति। तत स्सारभूतस्या हाररसस्य द्वौ भागौ भवतः। स्थूल स्सूक्ष्म श्च। स्थूलो भाग श्शरीर रक्त म्पुष्णाति। सूक्ष्मो भागो रञ्जकाख्येन पित्तेन रक्तीकृत श्शरीरारम्भकं रक्त म्पोषयन्  
व्यानवायुना प्रेरितो धमनीभि स्सिराभि श्च शरीरारम्भकाणि मांसानि याति। ततो मांसाग्निना पुनःपच्यमानः पञ्चाहोरात्राणि सार्ध दण्ड ञ्च याव न्मांसेष्वेव तिष्ठति। ततःपच्यमाना त्तस्मा न्मलं निर्गच्छति। तद्व्यानवायुना क्षिप्तं कर्णा वागत्य कर्णविड्भवति। तत स्सारभूतस्य रसस्य द्वौ भागौ भवतः। स्थूल स्सूक्ष्म श्च। तत्र सूक्ष्मो भागो मांसानि पुष्णाति। ततः स्थूलो  
भागो व्यानवायुना प्रेरितो धमनीभि श्शरीरारम्भकस्य मेदसः स्थान मुदरं याति। ततो मेदसो ग्निना पुनःपच्यमानो पञ्चाहोरात्राणि सार्ध दण्ड ञ्च याव न्मेदस्येव तिष्ठति। ततःपच्यमाना त्तस्मा न्मलो निर्गच्छति।प्रस्वेदरूपः।स च शीतः स्रोतस्येव तिश्ठति।शरीरोष्मणा तितप्त श्चेत् तदा व्यानवायुना प्रेरित स्सिरामार्गै र्लोमकूपेभ्यो बहि र्याति।  
जिह्वा,दन्त,कक्षा,मेढ्रादे र्मलञ्च मेदो मल मित्येके।  
तत स्सारभूतस्य रसस्य द्वौ भागौ भवतः।स्थूल स्सूक्ष्म श्चेति। तत्र सूक्ष्मो भागः उदरे तिष्ठन् व्यानवायुना  
प्रेरितो धमनीभि स्सिराभि श्च शरीरारम्भका न्यस्थीनि याति। ततोऽस्थ्यग्निना पुनः पच्यमानः पञ्चाहो  
रात्राणि सार्ध दण्ड ञ्च याव दस्थिष्वेव तिष्ठति।ततः पच्यमाना त्तस्मा न्मलो निर्गच्छति। स च व्यान  
वायुना प्रेरितः सिरामार्गै रागत्या ङ्गुळिषु नखा स्तन्वौ लोमानि च भवन्ति। तत स्सारभूतस्य रसस्य  
द्वौ भागौ भवतः। स्थूल स्सूक्ष्म श्च। तत्र सूक्ष्मो भागोऽस्थीनि पुष्णाति। तत स्स्थूलो भागो व्यानवायुना  
प्रेरितः स्रोतोभागै र्मज्जस्थानानि स्थूलास्थ्यभ्यन्तराणि याति। ततो मज्जाग्निना पुनःपच्यमानः पञ्चा  
होरात्राणि सार्ध दण्ड ञ्च याव न्मज्जन्येव तिष्ठति। ततःपच्यमाना त्तस्मा न्मलं निर्गच्छति। तच्च व्यान  
वायुना प्रेरितं सिरामार्गै र्नयनयो रागत्य नेत्रविट्,चक्षु स्स्नेह श्च भवति। तत स्सारभूतस्य रसस्य द्वौ भागौ  
भवतः।स्थूल स्सूक्ष्म श्च। तत्र सूक्ष्मो भागो मज्जान म्पुष्णाति। स्थूलो भागो व्यानवायुना प्रेरितो धमनीभि  
स्सिराभि श्च शुक्रस्य स्थानं सकलं शरीरं गत्वा शरीरारम्भकेण शुक्रेण मिश्र म्भवति। तत श्शुक्रस्थाग्निना  
पुनःपच्यते।पच्यमाने तस्मि न्मलं नास्ति। सहस्रधा ध्मात सुवर्णव त्तत स्सारभूतस्य रसस्य द्वौ भागौ भवतः।स्थूल स्सूक्ष्म श्च। तत्र सूक्ष्म स्स्नेहधातु रोजो नाम सर्व शरीरस्थं स्निग्धं शीतं सोमात्मकं शरीरस्य बल पुष्टिकरं वस्तु भवति। तत स्स्थूलो भागो रसं पुंसां शुक्रं भवति। स्त्रीणा न्तु आर्तवं शुक्र ञ्च  
भवति। एव माहारजन्यो रस एव केदारकुल्या न्यायेन सर्वान् धातू न्पूरय न्नव दण्डोत्तरेण मासेन शुक्र  
मार्तव ञ्च भवति। रसा द्रक्तं,ततो मांसं, मांसा न्मेदः प्रजायते। मेदसोऽस्थि,ततो मज्जा,तत श्शुक्रं प्रजायत  
इत्यादे स्त्वय मर्थः। रसोत्पत्त्यनन्तरं रक्तोत्पत्तिः,रक्तोत्पत्त्यनन्तरं रसादेव मांसोत्पत्तिः,मांसोत्पत्त्यनन्तरं  
रसादेव मेदस उत्पत्तिः। मेदोत्पत्त्यनन्तरं रसादेवा स्थ्युत्पत्तिः। तदनन्तर ञ्च रसादेव मज्जोत्पत्तिः।तदनन्तर ञ्च रसादेव शुक्रस्यो त्पत्तिरिति। मासेन नवदण्डोत्तरेण रस श्शुक्र म्भवती त्येतच्च  
मध्यमाग्निना मेव। तीक्ष्णाग्नीना न्तु किञ्चि न्न्यूनेन मासेनैव भवति। मन्दाग्नीना न्तु किञ्चि दधिकेन  
मासे नेति ज्ञेयम्।अत एव "रस श्शरीरे शब्दार्चि र्जल सन्तानव त्त्रिधा।सञ्चरत्य नुरूपोऽयं नित्यमेव हि  
देहिना"मिति वचनं सङ्गच्छते। यथा शब्द सन्तानोऽर्चि स्सन्तानो जलसन्तान श्चेति त्रयाणां वेगतारतम्यं  
तथा मध्याग्ने स्तीक्ष्णाग्ने र्मन्दाग्ने श्च वेगतारतम्येन रस स्सञ्चरतीति तदभिप्रायः। (अनुवर्तते)  
अभिवन्द्य,  
ऐवियन्.आचार्यः।\<ऐवियनेट्याहूडाट्कॊडाटिन्>

।

