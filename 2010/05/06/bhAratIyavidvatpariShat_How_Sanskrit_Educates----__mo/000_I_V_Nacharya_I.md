+++
title = "000 I V Nacharya I"

+++
[[I V Nacharya I	2010-05-06, 18:36:29 [Source](https://groups.google.com/g/bvparishat/c/mo7pOHbtd28)]]



Dear Scholar Friends,

praNamyA\|How Sanskrit educates us to read correctly and to pronounce well is illustrated

here-under with examples.प्रिय विद्वत्सुहृदः,

प्रणम्य। अस्माकं सन्ध्या त्रय मस्ति। प्रात स्सन्ध्या,माध्याह्निक सन्ध्या,सायं सन्ध्या चेति। एत त्स न्ध्यात्रये कदा कदा वयं वर्णा नुच्चारयेम? पश्यामः वा? एतद्व क्ष्यमांण श्लॊकं पठन्तु। भवन्त एव जानीयुः.

श्लॊकः॥ प्रातःपठेत् नित्य मुरः स्थितेन स्वरेण शार्दूल रुतॊपमेन।

मध्यन्दिने कण्ठ गतेन चैव चक्राह्व संकूजित सन्निभेन॥

तारन्तु विद्या त्सवनं तृतीयं शिरॊगतं तच्च सदा प्रयॊज्यम्।

मयूर हंसा न्यभृत स्वराणां तुल्येन नादेन शिरः स्थितेन॥

उच्चारण दॊषा नवधारयामः।

श्लॊकः॥ शङ्कितं, भीतिमत्, घृष्ट मव्यक्त मनुनासिकम्।

काकु स्वरं,शिरसिगं तथा स्थान विवर्जितम्॥

श्लॊकः॥ उपांशु दष्टं, त्वरितं, निरस्तं, विलंबितं, गद्गदितं, प्रगीतम्।

निष्पीडितं, ग्रस्त पदाक्षरं च,वदे न्न दीनं,न तु सानुनास्यम्॥

कथं वर्णान् प्रयॊजयेत्?

श्लॊ॥ व्याघ्री यथा हरेत्पुत्रान् दंष्ट्राभ्यां न च पीडयेत्।

भीता पतन भेदाभ्यां तद्व द्वर्णान् प्रयॊजयेत्॥

श्लॊकः॥ एवं वर्णाः प्रयॊक्तव्याः ना व्यक्ता न च पीडिताः।

सम्य ग्वर्ण प्रयॊगेण ब्रह्मलॊके महीयते॥ (फलश्रुति रपि कथिता)

अथ पाठकस्य गुणान् पश्यामः।

श्लॊकः। माधुर्य मक्षर व्यक्तिः, पदच्छेद स्तु सु स्वरः।

धैर्यं लय समर्थं च षडेते पाठका गुणाः॥

कथं न पठे दित्यपि जानीमः।

श्लॊकः॥ गीती, शीघ्री, शिरः कंपी, तथा लिखित पाठकः।

अनर्थज्ञॊऽ ल्प कण्ठ श्च, षडेते पाठ्काधमाः॥

अस्माकं सर्वेषां निनाद एषॊऽस्तु "संस्कृतम् जीवितस्यॊ पयॊगाय"

अभिवाद्य।

ऐ.वि.यन्.आचार्यः\<[ivi...@yahoo.co.in]()\>

　

"

  

--  
अथ चेत्त्वमिमं धर्म्यं संग्रामं न करिष्यसि।  
ततः स्वधर्मं कीर्तिं च हित्वा पापमवाप्स्यसि।।  
तस्मादुत्तिष्ठ कौन्तेय युद्धाय कृतनिश्चयः।  
निराशीर्निर्ममो भूत्वा युध्यस्व विगतज्वरः।। (भ.गी.)  

