+++
title = "000 I V Nacharya I"

+++
[[I V Nacharya I	2010-05-24, 17:42:57 [Source](https://groups.google.com/g/bvparishat/c/6b3Cb4d-JcE)]]



प्रिय विद्व त्सुहृदः,  
प्रणम्य। अत्रे द मवधार्यताम्।  
आहारः-----शरीरे तस्य परिणाम क्रमः।  
कॊ नाम आहारः? सामान्यतः क्षुन्निवारकः पदार्थ एव आहार इति वयं वदामः। सम्स्कृत वाङ्मये वैद्यशास्त्रेआहारस्य कश्चन विशिष्टार्थः अस्ति। "आहारो नाम शरीर धारण साधन विशेषः"इति तत्रास्ति। शरीरस्यव्युत्पत्तिः का? "शीर्यते"ति शरीर मिति व्युत्पत्तिः। शरीर धारणं किमर्थम्? "शरीर माद्यं खलु धर्म साधनम्"इति सूक्ति रेव शरीर धारणस्य लक्ष्यं निर्दिशति। शरीरस्य व्युत्पत्तिं,  
शरीर धारण लक्ष्य ञ्च मनसि निधायसर्वै रपि एतदवगन्तव्य मिति शरीरान्तर्वर्ति यन्त्राङ्गं किमिति, आहार परिणाम क्रमे तत्कथं जीवाय उपकरोतीति विश्वश्श्रेयः लक्षीकृत्य शास्त्र मनुगृहीत म्महर्षिभिः।  
आहारभेदा ष्षट्।१.भोज्यम्।२.भक्ष्यम्।३.चर्व्यम्।४.लेह्यम्।५.चोष्यम्। ६.पेयम्। इति।  
ओदन सूपादिकं भोज्यम्। मोदक मण्डकादि भक्ष्यम्।चिपिट धान्यादि (पृथुक तण्डुलनि) चर्व्यम्। रसालादि  
लेह्यम्। आम्रफलेक्षु प्रभृति चोष्यम्। पानक क्षीरादि पेयम्।  
आहारस्य शरीरे परिणाम क्रमो यथा:-  
आहारः प्रथमं हृदयाधिष्ठानेन प्राणवायुना मुखङ्गतेन वायुना अन्तःप्रवेशितः आमांशय ङ्गच्छति। माधुर्यं फेनत्व ञ्च प्राप्नोति। तं हि क्लेदन नामा कफः क्लेदयति। संहतं भेदयति च। तद्योगात् षड्रसोऽपि मधुरो भवति।(  
सन्, फेनत्व ञ्च गच्छति। अथ स एव आहारः प्राण वायुना प्रेरित स्ततः किञ्चित् स्खलितः पाचकाख्य  
पित्तस्य ऊष्मणा ईषत् पक्वः,आम्लरसो भवति। तत स्स एव नाभिमण्डलाधिष्ठानेन समान वायुना प्रेरितो  
ग्रहणी नाम्नी मपक्वाशय मध्यस्थां पित्तधरावराख्यां कळां नीयते। तत्र ग्रहणी आमाशय,पक्वाशय मध्यवर्ती पाचकाख्य पित्ताधिष्ठानेनाऽग्निना पच्यते। तद्योगा त्कटु श्च भवति। शरीरे भौमाऽप्या,ग्नेय वायव्यनाभसाः पञ्चोष्माण स्सन्ति। तैः पाञ्च भौतिकाहारस्थाः भौमादि भागाः पच्यन्ते। तत्र मधुरः कटु श्चमधुरो भवति। आम्लो आम्ल एव। कटु,तिक्त,कषाया स्तु प्रायेण कटवो भवन्ति।  
एवं विपक्व अहारो  
द्विधा भवति।सारः,किट्ट ‘ञ्चेति। तत्र सार एव रस धातु र्भवति। किट्ट न्तु मल,द्रव रूपेण द्विधा भवति।  
तत्र द्रवः सिराभिः वस्तिं नीतो मूत्रं भवति। शिष्टं मलं समान वायुना नीतं मलाशये तिष्ठति। तत्र मलाशयस्थेन अपान वायुना प्रेरितं मूत्रं मेढ्र,भग मार्गेण बहि र्निस्सरति। शिष्टं मलं पुरीषं गुदमार्गेण बहि  
र्निस्सरति। रसधातु स्तु समान वायुना प्रेरितो धमनी मार्गेण शरीरारम्भक रसस्य स्थानं हृदय ङ्गत्वा  
तेन सह मिश्र म्भवति। एष रसधातुः व्यानेन विक्षिप्तः सर्वान् धातून् वर्धयति। ते हि धातवः रस,रक्त,  
मांस,मेदोऽस्थि,मज्ज,शुक्राणि सप्त। तेषु धातुषु प्रत्येकं त्रयॊंऽशाः स्थूलः,सूक्ष्मः,तन्मल ञ्चेति। तत्र स्थूलों  
ऽशो यथास्थितं तिष्ठति। सूक्ष्मोंऽशः उत्तरोत्तरं धातुं याति।तन्मल न्तु शरीरारम्भक धातुमल ङ्गच्छति।  
स एव रसधातुः लौकिकाग्निना इक्षुरसो यथा पच्यते तथा शरीरारम्भकस्य रसस्य अग्निना पच्यमानः  
पञ्चाहोरात्राणि प्राक्तन रस धाता वेव तिष्ठति। (अनुवर्तते)  
विद्व्त्परिषदे काचन विज्ञप्तिः। उत्तराञ्चले सम्स्कृतस्य द्वितीय भाषात्वेन वर्तमानत्वात् तत्रत्य प्राथमिक  
माध्यमिक,उन्नत पाठशालासु एतादृश शास्त्रीय विषयाः पाठ्यांशत्वेन प्रवेशिता श्चेत् न केवलं सम्स्कृतस्य,  
भावि भारत पौरस्य सर्वस्यापि उपकारो भवति। शरीरस्य अन्तः कीदृश मद्भुतं यन्त्राङ्ग मस्ति? त त्कथं  
चलति? इति यदि वयं जानीमः तर्हि आहारस्य स्वीकारे सर्वे वयं श्रद्धां वहामः जागरूका श्च भवामः।अस्माकं वैद्य व्यय मपि अतीव न्यूनं भवति। अद्य केचन तिष्ठन्तः,पश्यन्तः,कदाचित् धावन्त श्च  
विना काल देश नियमान् असकृत् भाषण ङ्कुर्वन्त एव आहारं स्वीकुर्वन्ति। यदि ते एतच्छास्त्रीय विषयं  
जानन्ति तर्हि ते श्रद्धां वहिष्यन्ति आरोग्यवन्तः भविष्यन्ति च।  
परिषद मभिवाद्य,  
ऐ.वि.यन्.आचार्यः।\<ऐवियनेट्याहूडाट्कोडाटिन्>　　के के वायवः कुत्र कुत्र सन्ती त्यपि कथित मस्ति। श्लोकः॥ "हृदि प्राणो, गुदेऽपानः,समानो नाभि सम्स्थितः। उदानः कण्ठ देशस्थो व्यान स्सर्व शरीरगः।"इति।) समान प्रेरितेन औदर्याग्निना सन्धुक्षितः

--  
अथ चेत्त्वमिमं धर्म्यं संग्रामं न करिष्यसि।  
ततः स्वधर्मं कीर्तिं च हित्वा पापमवाप्स्यसि।।  
तस्मादुत्तिष्ठ कौन्तेय युद्धाय कृतनिश्चयः।  
निराशीर्निर्ममो भूत्वा युध्यस्व विगतज्वरः।। (भ.गी.)  

