+++
title = "000 I V Nacharya I"

+++
[[I V Nacharya I	2010-05-19, 10:38:06 [Source](https://groups.google.com/g/bvparishat/c/I9oLl7dHbOk)]]



Dear Scholar Friends,  
praNamyA\| We have plenty of Psychology in Sanskrit.Here is an example for your information as the motive  
behind this dispatch is " एक स्स्वादु न भुञ्जीत"

आवेगः---त ल्लक्षणम्-----त दुत्पत्तिभेदाः----उदाहरणानि च।  
आवेगो नाम चित्त सम्भ्रमः। इष्टागमा दनिष्टागमा द्वा जाता चित्तस्य सम्भ्रमाख्या वृत्ति रावेग इति तल्लक्षणम्। अयं च हेतुभेदा दष्टविधः।  
१.उत्पातजः। २.वातजः। ३.वर्षजः।४.अग्निजः। ५.गजादि जनितः। ६.शतृजनितः। ७.प्रिय श्रवण जनितः।  
८.अप्रिय श्रवण जनित श्चेति। तत्रो त्पातजो विद्यु,दुल्कानिपात,निर्घात,भूकम्प,सूर्य चन्द्रो पराग,धूमकेत्वादि  
दर्शन जन्यः। तत्र वैवर्ण्य,विषाद,विस्मया श्चा नुभावाः।वातजे तु वस्त्रेण स्वाङ्ग पिधानम्, नेत्रामर्शनम्, त्वरित गमन ञ्च। अग्निजे अङ्गानां धूननम्,धूमाकुल नेत्रत्वम्, अतिक्रान्तया अपक्रान्तया च गत्या सञ्चरणम्। गजादि जनिते तु,त्वरित सरणा ऽ पसरणे भयम्,कम्पः,विस्मया श्चा नुभावाः,पश्चा दवेक्षण ञ्च। प्रिय श्रवणजे तु वस्त्राभरणादि दानम्,आलिङ्गनम्,बाष्पः,रोमाञ्च  
श्च। अप्रिय श्रवणजे तु, विलापः,भूमौ पतनम्,चलनम्, परीवृत्तिः, परिभावनम्, इत्यादयः। शतृ श्रवणजे तु, सहसाऽपसरणम्, शस्त्रफलक,कवचादि धारणम्, गजाश्वा द्यारोहणम्, सम्प्रधारण मित्यादयः।  
अनर्थातिशय जनिता चित्तस्य सम्भ्रमाख्या वृत्ति रावेग इत्येव पण्डितराजः अभिप्रैति। त दुदाहरणम्।  
श्लोकः॥ "लीलया रचित सिन्धु बन्धन स्सो ऽ य मेति रघु वंश नन्दनः।  
दर्प दुर्विलसितो दशाननः, कुत्र यामि निकटे कुलक्षयः॥  
एषा मण्डोदर्या स्स्वात्म न्युक्तिः।  
अभिवन्द्य,  
ऐ.वि.यन्.आचार्यः\<ऐवियनेट्याहूडाट्कोडाटिन्>

--  
अथ चेत्त्वमिमं धर्म्यं संग्रामं न करिष्यसि।  
ततः स्वधर्मं कीर्तिं च हित्वा पापमवाप्स्यसि।।  
तस्मादुत्तिष्ठ कौन्तेय युद्धाय कृतनिश्चयः।  
निराशीर्निर्ममो भूत्वा युध्यस्व विगतज्वरः।। (भ.गी.)  

