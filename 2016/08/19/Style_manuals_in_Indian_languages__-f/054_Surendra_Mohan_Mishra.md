+++
title = "054 Surendra Mohan Mishra"

+++
[[Surendra Mohan Mishra	2016-08-28, 01:40:35 [Source](https://groups.google.com/g/bvparishat/c/-fPbOWqKqok)]]



आचार्यजीएसएस

मूर्तिवर्याः,आचार्यरानीसदाशिवमूर्तिमहोदया:,

  

छन्दो'नुरोधः परिपालितः सतः कवेः कृतेः कान्तिमसौ तनोति सः।

कवौ समर्थेकथमन्यथा भवेद्धलन्तको'कारवदन्तसम्भ्रमः ? ।।

स रामवत्किं हनुमान् भवत्यहो सपुच्छतद्भिन्नभिदा न किं भवेत् ? ।

वर्या कथं वा सहजा रमा भवेत् ? रमेति यस्या नियताभिधापदम्।।

न चापि सर्वत्र बहुत्वसंख्या माने भवत्वत्र निबन्धने सा ।

युष्मत्पदे वा न सदा भवत्पदं स्यात्संस्कृतं नः सरलं स्वभावजम् ।।

जीवत्संस्कृतमेवासौ जीवयत्साम्प्रतं स्वरम् ।

अधुनातनसम्पन्नशरीरं पुनरूर्ज्यताम्  ।।

पदसंघटना रीतिः आत्मसंघटना कथम् ? ।

**प्राणेन्द्रियमनो'हंधीसामर्थ्यादिति सम्प्रति ।**

**प्रबन्धसन्निबन्धेषु तत्र भूयाद्विचारणा।।**

**यावन्तः सन्ति भेदास्ते वाङ्मयस्य पुराsधुना।**

**प्रबन्धा वा निबन्धा वा काव्यशास्त्रकृताश्रयाः।**

**तद्भिन्ना अपिये बन्धा आयापितसुविग्रहाः।**

**ते'पि चिन्त्या स्वरूपेण हाइकूगजलादयः।।**

**नाट्यकाव्यशोधशैलीशास्त्राण्यालोड्य भूरिशः।**

**श्रुतिस्मृतिपुराणेतिहासादिश्रमतोsप्यथ ।**

**संस्कृतैरावतप्रेष्ठश्रेष्ठमार्गः श्रिये हि नः //**

**विचार्याणि च चिह्नानि बहिरागतकानि नः।**

**पंक्चुएशन्समाख्यानि कुत्र सन्तु न सन्तुवा //**

**किं काव्यादिकबन्धेषु प्रबन्ध इति शब्दना ? ।**

**किं वा शास्त्रीयरचना निबन्ध इति शब्द्यते ? ।।**

**भोजप्रबन्ध इति तन्नामैकं विदितं बुधैः।**

**रत्नकीर्तेः प्रसिद्धा सा निबन्धावलिरित्यपि।।**

**शैलीग्रन्थः स एवास्तु शीलग्रन्थोsथ वा वरः।**

**येनैकरूपता काचित्कालानुगुणतां व्रजेत्।।**

**तथापि कवयो यद्वत्तद्वच्चापि विपश्चितः।**

**अहो निरंकुशा नित्यं नवोत्प्रेक्षणकोविदाः ! ।।**

**  
**

**सादरबहुमानं**

**सु मो मिश्रः।**

  

  

  

सादरं

सुरेन्द्रमोहनमिश्रः।

  

  

  





