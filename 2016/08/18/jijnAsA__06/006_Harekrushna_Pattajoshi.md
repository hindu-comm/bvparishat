+++
title = "006 Harekrushna Pattajoshi"

+++
[[Harekrushna Pattajoshi	2016-08-20, 13:08:15 [Source](https://groups.google.com/g/bvparishat/c/06Fkpp-R2aQ)]]



नमो विदे

जिज्ञासार्थं प्रश्नः क्रियते भोः । अतो भवद्विधानां क्षोभो नोचितः । कारके इति सूत्रे भाष्ये यावत्पर्यन्तं न मनस्तोषः तावत्पर्यन्तं स्थाली क्व इदानीं परतन्त्रा स्याद् इति असकृत् प्रश्नः कृत इति भवद्भिरवगतं खलु । अथेदानीं निवेद्यते कथं भवद्भिरवगतं यत् कैयटो मया श्रद्धया न दृष्ट इति । विना कैयटं महाभाष्याशयावगतिः किं सुकरा स्यात् । अतः श्रद्धया स प्रणम्यो मया । तत्रकृधातोः परं केन सूत्रेण ण्वुलं विधाय क्रियाकारकयोः पर्यायत्वं साध्यते- इत्यस्योत्तरं यदिआरम्भे एव भवतां प्रश्नः समाहितः - कृ + ण्वुल्
इति भवदीयं वाक्यं स्यात् तदातस्य अनन्तरोक्तेनतस्मात् लोके कारकशब्दस्य क्रिया इत्यर्थः नास्ति - ततश्च केन प्रत्ययः इति प्रश्नस्य अवकाशः अपि नास्ति इति भवदुक्तेन वाक्येन विरोधः किं न भवति । भवतोच्यतेशब्दनिष्पत्तिविषये नैव चिन्ता , किन्तु अर्थविषये इति । व्याकरणं शब्दानुशासनं खलु न त्वर्थानुशासनम् । यदि शब्दनिष्पत्तिविषये न चिन्ता तर्हि शास्त्रकारैः कथं तस्य व्युत्पत्तिः प्रदर्शिता करोति कर्तृकर्मादिव्यपदेशानिति । तैस्तु वक्तव्यमेवं स्याद् यद् पाणिनिः क्रियारूपार्थं बोधयितुं कारकशब्दम् अत्र सूत्रे प्रयुक्तवानिति । यदि तु योगरूढत्वं कारकस्य तदा प्रत्याहारस्य योगरूढत्वपक्षे यथा व्युत्पत्तिः प्रत्ययविधानं च शास्त्रे दर्श्यते तदा क्रियापरपर्यायकारकपक्षेकेन प्रत्ययः इति प्रश्नस्य अवकाशः अपि नास्ति इति कथनम् असांप्रतम् । लोके यस्मिन्नर्थे यस्य शब्दस्य प्रयोगो न भवति तस्य शास्त्रे अन्वाख्यानं न भवति इत्यत्र किं राजाज्ञा वर्तते ।



