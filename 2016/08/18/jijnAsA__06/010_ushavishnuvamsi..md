+++
title = "010 ushavishnuvamsi ."

+++
[[ushavishnuvamsi .	2016-08-22, 12:40:30 [Source](https://groups.google.com/g/bvparishat/c/06Fkpp-R2aQ)]]



हरेकृष्णमहोदय,  
क्रियया कर्तृकर्मादिव्यपदेशा: क्रियन्ते । - इति वाक्ये कथं क्रिययेति तृतीया ?इति विचारयतु । तेनैव भवत्प्रश्नस्योत्तरं भविष्यति।।विष्णुनम्पूतिरि:।।

On Aug 22, 2016 11:46 AM, "Harekrushna Pattajoshi" \<[harekrushn...@gmail.com]()\> wrote:  
\>  
\> धन्यवादः महोदय, अनभिहिते इति सूत्रस्थे यावद् ब्रूयाद् अनुक्ते इति तावद् अनभिहिते इति भाष्ये यावत्तावच्छब्दौ अभिन्नार्थत्वं बोधयतः इति कैयटोक्तेः यथा अनुक्तानभिहितयोः अभिन्नार्थत्वं गम्यते तथैव क्रियाकारकयोः अभिन्नार्थत्वमवगम्यत इति मयावगतम् । अनन्तरं यदा क्रियायां कारकशब्दो वर्तते तदा स्वार्थे ण्वुल् कारकशब्दे वेदितव्यः कृधातुः क्रियासामान्यवाची
इति व्याख्याकारः युधिष्ठिरमीमांसकः वदति । परन्तु स्वार्थे ण्वुलं न पश्यामि । हरिनारायणतिवारीमहोदयः तस्य हिन्दीव्याख्यायां धात्वर्थनिर्देशे ण्वुल् वक्तव्यः इत्यनेन ण्वुलत्र भवतीत्युक्तवान् । परन्तु तन्न युज्यते इति पूर्वं मया प्रतिपादितम् । ततो मे सन्दहबीजं समजनीति कृत्वा प्रश्नः समुपस्थापित इति ।  
\>  
\> On Saturday, August 20, 2016 at 5:25:15 PM UTC+5:30, korada wrote:  
\>\>  
\>\> नमो विद्वद्भ्यः  
\>\>  
\>\> न मे कश्चन क्षोभः ।  
\>\>  
\>\> भवता एतावदवगम्यताम् --  
\>\>  
\>\> वृद्धिः आदैच् इति सूत्रम् । अत्र वृद्धिशब्दस्य यः अर्थः लोके नास्ति सः आदैच् रूपः पाणिनिना स्वीकृतः । तावन्मात्रेण एतत्सूत्रगतवृद्धिशब्दस्य शास्त्रोक्तात् अन्या निष्पत्तिः भवति वा ? सूत्रकारः तावत् स्वेप्सिते अर्थे वृद्धिशब्दं प्रयुङ्ते - शास्त्रनिर्माणार्थम् ।  
\>\>  
\>\> एवमेव कारकशब्दस्य सैव व्युत्पत्तिः - किन्तु लोके अप्रसिद्धं
क्रियारूपम् अर्थं स्वीकृत्य कारके इति सूत्रितवान् पाणिनिः केवलशास्त्रनिर्माणार्थम् ।  
\>\>  
\>\> तावन्मात्रेण  पर्यायत्वं न वक्तव्यं कारकक्रियाशब्दयोः ।  
\>\>  
\>\> अत्र सूत्रे - इति पदाभ्यां कैयटेन अयमेवार्थः व्यक्तीकृतः यत् लोके असन्तमपि अर्थं क्रियारूपं शास्त्रमात्रोपयोगि आसज्य पाणिनिना कारके इति प्रयुक्तम् । अयमेव भाष्यकारस्य आशयः ।  
\>\>  
\>\> अयं च कारकशब्दः अत्र पारिभाषिकत्वेन प्रयुक्तः । आदावेव मय ध्वनितं खलु -  
\>\>  
\>\> शास्त्रे लोके च ध्रुवादीनां वाचकत्वेन कारकशब्दः न प्रतीतपदार्थकः । इयं च संज्ञात्वेन प्रयुक्तः - इति ।  
\>\> लोके अस्तु मा वा भूत् - यः को’पि शब्दः संज्ञात्वेन स्वीकर्तुं शक्यः शास्त्रे ।  
\>\>  
\>\> वृद्धिः , गुणः - इत्यादीनां लोके अस्ति कश्चन अर्थः । टि , घु , भ ,
 - इत्यादीनां केवलं शास्त्रे एव प्रयोगः । शास्त्रप्रक्रियानिर्वाहाय उभयविधानामपि स्वीकारः ।  
\>\>  
\>\> अत्र न अर्थः अनुशिष्यते - किन्तु शास्त्रकारेण कस्मिन्नर्थे प्रयुक्तः ? किं लोके यः अस्ति कर्ता इति तस्मिन्नेव अथवा अन्यस्मिन् - इति चर्चा । तावन्मात्रेण नेदम् अर्थानुशासन भवेत् ।  
\>\>  
\>\> यदि कश्चन पृच्छेत् आग्रहेण - ’का वा अस्य कारकशब्दस्य व्युत्पत्तिः अत्र ’ इति तं प्रति उक्तम् - करोति कर्तृकर्मादिव्यपदेशान् इति कारकम् इति । इदमेव योगरूढत्वम् । यौगिकार्थः स्वीक्रियते , किन्तु पङ्कजादिशब्दवत् अयं कारकशब्दः अत्र रूढः - इदं संज्ञापक्षे ।   
\>\>  
\>\> अन्वर्था चेयं संज्ञा इति भाष्यम् ।  
\>\>  
\>\>  
\>\>  
\>\> लोके यस्मिन्नर्थे यस्य शब्दस्य प्रयोगो न भवति तस्य शास्त्रे अन्वाख्यानं न भवति इत्यत्र किं राजाज्ञा वर्तते --  
\>\>  
\>\> इति भवतः प्रश्नः -- सिद्धे शब्दार्थसंबन्धे लोकतः , लोकतः अर्थप्रयुक्ते शब्दप्रयोगे शास्त्रेण धर्मनियमः - इति प्रथमं वार्तिकम् ।  
\>\>  
\>\> इतः परं न किञ्चिदस्ति वक्तव्यं मम पक्षतः ।  
\>\>  
\>\> धन्यो’स्मि  
\>\>  
\>\>  
\>\>  
\>\>  
\>\>  
\>\>  
\>\>  
\>\>  
\>\>  



