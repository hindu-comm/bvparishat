+++
title = "004 Srimanta Bhadra"

+++
[[Srimanta Bhadra	2016-08-12, 16:09:01 [Source](https://groups.google.com/g/bvparishat/c/V-AaeMjWfJ0)]]



विदुषः प्रणम्य,

शङ्कापरिहाराय धन्यवादाः।

मम प्रश्नस्यायम् आशयः यत् हलिति प्रत्याहारेण निखिलव्यञ्जनानां बोध एव इष्यते, स च हर् इति प्रत्याहारेणापि सिद्ध्यति। अतो हल् इति व्यवहारः किमर्थः? न तु हल् इति चतुर्दशं सूत्रं किमर्थम्? सुष्ठु समाहितं राकेशमहोदयेन यत् हलन्त्यमिति सूत्रे हल् च हल् च हल् इति भाष्यकाररीत्या एकशेषनिर्देशद्वारेण अन्योन्याश्रयदोषपरिहाराय हल् इति अवश्यं वक्तव्यम्। तथा सति हलोऽनन्तराः संयोगः इति सूत्रे हल् इति किमर्थं, हर् इत्येव भवतु। अर्थात् हरोऽनन्तराः संयोगः इति सूत्रमस्तु। कृपया संशयमिमं परिहरन्तु विद्वांसः इति प्रार्थना



