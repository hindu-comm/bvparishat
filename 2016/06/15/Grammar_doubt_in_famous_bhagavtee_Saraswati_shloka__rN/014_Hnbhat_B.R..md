+++
title = "014 Hnbhat B.R."

+++
[[Hnbhat B.R.	2016-06-17, 15:37:19 [Source](https://groups.google.com/g/bvparishat/c/rNg_23wCNWg)]]



  
On 16-Jun-2016 11:22 am, "Dr. P. Ramanujan" \<[ra...@cdac.in]()\> wrote:  
\>  
\> त्रिभुनवपुषं विष्णुमीशं नमामि, इति महाभारते  
\> गृहीतधनुषं रामं पाशहस्तमिवान्तकम्, इति वाल्मीकिरामायणे तथा  
\> दीर्घायुषो ह वै तत्र मनुष्या भवन्ति इति तैत्तिरीयब्राह्मणे  
\> वपुस्, धनुस्, आयुस् इति उसन्तानां बहुव्रीहिसमासे पुँल्लिङ्गत्वेन  
\> व्यस्तप्रयोगे अदृष्टानि रूपाणि दृश्यन्ते ।  
\> साधुत्व़्च आर्षत्वात् अपि स्यात् ।

त्रिभुनवपुषं इति बहुव्रीहौ विष्णुविशेषणत्वेन पुल्लिङ्गत्वात् द्वितीयैकवचनान्तं रूपम्, व्यस्तप्रयोगे नपुंसकत्वात् "स्वमोर्नपुंसकात्" (७.१.२३) इति लुक् समासे पुंलिङ्गे न भवति। अतः नार्षत्वमस्य।

गृहीतधनुषमित्यत्रापि तथैव पुंलिङ्गत्वादेव रूपभेदः, नार्षत्वाद्। समासे तु, ५.४.१३२ धनुषश्च\| इत्यनङभावस्तु समासान्तस्यानित्यत्वात्। इति नार्षत्वम्।

दीर्घायुषो ह वै तत्र मनुष्या भवन्ति इति तैत्तिरीयब्राह्मणेऽपि मनुष्यविशेषणत्वात् पुंलिङ्गत्वेन् दीर्घायुषम् इति अमो लुक् न। अत्रापि आर्षत्वं नाश्रयणियम्।

  

इति कुत्रापि आर्षत्वमाश्रयणीय्ं रूपसिद्ध्यर्थम्।

  

  

  

