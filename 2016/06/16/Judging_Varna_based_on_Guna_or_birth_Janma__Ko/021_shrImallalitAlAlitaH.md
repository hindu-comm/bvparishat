+++
title = "021 श्रीमल्ललितालालितः"

+++
[[श्रीमल्ललितालालितः	2016-07-04, 08:14:08 [Source](https://groups.google.com/g/bvparishat/c/KobQl_OIHzM)]]



  

2016-07-03 21:29 GMT+05:30 Hari Parshad Das \<[hpd...@gmail.com]()\>:  

> 
> > I will clarify here that Srila Jiva Goswami has definitely not > supported brāhmaṇatva by birth:  
> > 

  

उद्धृतानि वाक्यानि वैष्णवानां प्रशंसार्थानि ब्रह्मजातिप्रभववत् ; न तत्र जन्मप्रयुक्तश्रैष्ठ्यनिषेधः प्रतिपादितः । न वा जन्मना न ब्राह्मण इति गदितम् ।

किञ्च ब्राह्मणसाम्यं प्रतिपादयितुमपि ब्राह्मणाः स्वीकर्त्तव्या एव जन्मना । कथं हि अन्यथा तत्साम्यं वक्तुं शक्येत ।

अर्थवादा एते विष्णौ रतिं प्रयोजयन्ति इति समीचीना एव ।

किञ्च पौराणिकधर्म्माणां वैदिकधर्म्माद्भेदेन निरूपणे कृतेऽधिकारभेदे चाङ्गीकृते कुत्र सङ्करोपि ।

आगमरसिकानां वैष्णवानां शैवानाञ्च वैदिकधर्म्मचर्च्चैव व्यर्था , तेषां तत्रानिर्भरात् । किञ्च मीमांसाध्ययनाभावात् कस्य कुत्र तात्पर्य्यम् इत्यपि ज्ञातुं न तेषां सामर्थ्यम् इत्यपि बहुधा प्रकटीभवति ।

  

यदि हि वैदिकैः पौराणवचनानुकूलं शालग्रामार्च्चादि नानुमन्येत तदा तेपि श्रद्धाजडा एव भवेयुः । अत एव पुराणप्रामाण्याभ्युपगन्तृभिस्तैस्तावदनुमन्तव्यमेव ।



  
  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

