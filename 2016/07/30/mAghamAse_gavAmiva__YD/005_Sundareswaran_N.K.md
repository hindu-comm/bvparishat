+++
title = "005 Sundareswaran N.K"

+++
[[Sundareswaran N.K	2016-08-03, 22:30:24 [Source](https://groups.google.com/g/bvparishat/c/YD180vkKDO8)]]



भट्टमहोदयाः माधवाचार् महोदयाश्च

धन्योस्मि। गीता प्रेस् मुद्रणे भीष्मपर्वगतस्य श्लोकस्य माघमां सेगवा इव इत्येव पाठः अस्ति। हिन्दी अनुवादेपि तथैव अर्थात् यथा कर्कटीसन्ततिः मातुर्गात्राणि कृन्तति जननसये तथा इत्येव अर्थः विवृतः। अस्तु।

  

"माघमा कर्कटी प्रोक्ता, सेगवा तस्य सन्ततिः." इतीदं वाक्यं कुत्रत्यम्? कोशगतं वा? वादिराजश्रीचरणैरुद्धृतमिति उक्तं श्रीमद्भिःमाधवाचार् महोदयैः।

किमिदं वाक्यं महाभारतगतस्य श्लोकस्य समर्थनायैव प्रवर्त्तितम्? माघमा-सेगवपदयोः अन्यत्र प्रयोगः कुत्राप्यस्ति वा?केवलं जिज्ञासया पृच्छ्यते। वस्तुतः बालगङ्गाधरतिलकमङाशयैः Vedic Astrology इत्यस्मिन् ग्रन्थे उद्धृतं महाभारतगतं पद्यं दृष्ट्वा जिज्ञासुना केनचिन्मित्रेण यदाहं पृष्टः तदैव विषयोयं मम गोचरीभूतः।

अन्येपि विद्वांसः विषयेस्मिन् स्वीयं विमर्शविचारं प्रकटयेयुरिति धिया मया चिरायितम्।

  





