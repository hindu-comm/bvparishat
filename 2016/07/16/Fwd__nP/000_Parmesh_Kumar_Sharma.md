+++
title = "000 Parmesh Kumar Sharma"

+++
[[Parmesh Kumar Sharma	2016-07-16, 16:26:09 [Source](https://groups.google.com/g/bvparishat/c/nPIuOU1I62M)]]



\> गुरुपूर्णिमाविशेष  
\>  
\>  
\> ( यह लेख संस्कृतच्छात्र और संस्कृत क्षेत्र से जुडे सज्जन अवश्य ही पढें और अधिक से अधिक शेयर करें )  
\>  
\>  
\> जयतु संस्कृतम् जयतु छात्रजीवनम्  
\>  
\>  
\> मैं कथावाचक या कर्मकाण्डी से शादी नहीं करूंगी…...मुझे संस्कृत पढने वाला पसन्द नही है …… मै नही चाहता संस्कृत पढना.........संस्कृत अर्थात् पूजा पाठ ........यह तो ब्राह्मणों की भाषा है .........  
\>  
\>  
\>  मित्राणि ! ऐसे बहुत सारे नकारात्मक वाक्य हम समाज में रोज सुनते हैं , मैं आप सबसे यह पूछना चाहता हूं कि इसका मुख्य कारण क्या है ? संस्कृत के प्रति हमारे समाज का यह भाव क्यों है .......?  
\>  
\>  
\>  मित्राणि ! यहां हम सबके मन में अनेक विचार हो सकते हैं, पर मेरा यहां एक भाव है । हम कर्मकाण्ड ज्योतिष प्रवचन योगा आदि के माध्यम से समाज के सम्पर्क मे होते हैं । और हम जैसा संस्कृत के वारे में उनको बताते हैं वो चाहे वाणी से या व्यवहार से वे उसी तरह संस्कृत के वारेमे सोचते हैं ।  
\>  
\>  
\> समाज के दर्पण रूप हम लोग क्या समाज को संस्कृत के वास्तविक तत्त्व के वारे मे बता रहे हैं ? शायद नहीं । जिसके मन मे जो भाव आ रहा है वही मुख से निकल रहा है । हमारा यजमान या हमारा भक्त हमसे छूट ना जाये इसीलिये उनके मनको छूने वाला उत्तर हम ढूंढते हैं प्रायः । वह विषय शास्त्रीय है या नहीं इसमें बहुत कम ध्यान जाता है हमारा । तस्माच्छास्त्रं प्रमाणं ते कार्याकार्यव्यवस्थितौ यह गीता जी का वाक्य आज कितना प्रयुक्त हो रहा है ?  
\>  
\>  
\>   आज हम छिपिगली (वृन्दावन) में कुछ काम के लिये गये थे । वहां दो सज्जनों की चर्चा हो रही थी । ..........आज मैने एक पण्डित जी को पूछा ....पण्डित जी! पूर्व किस तरफ पडता है ..??? ......पण्डित जी दक्षिण की तरफ ईशारा करते हुये बोले....?....?....?....?.... मित्राणि ! इसको आप क्या समझेंगे ?  
\>  
\>  
\>   ऐसे अनेक दर्पण है समाज के सामने जो संस्कृत का एक श्लोक ठीक से उच्चारण नही कर पाते हैं और समाज तक संस्कृत का सन्देश पहुंचाते हैं । हमारा यहां तात्पर्य इतना ही है कि पहले हम वास्तविक ( शास्त्रों अविरुद्ध) योग्यता सम्पादित करें तब समाज का सही मार्गदर्शन करें । जिससे समाज की नकारात्मक दृष्टि सकारात्मक हो सकती है। क्यों कि सत्यमेव जयते ।  
\>  
\>  
\>   मित्राणि !हम संस्कृत से जीविका चलाने वालों की गणना करें तो संख्या करोडों मे होगी .......। और हमारे अनुयायियों की संख्या अरवों मे होगी । इसको तो हम मानते ही होंगे । यदि हम सब मिलकर वास्तविक सन्देश समाज तक पहुचाने का प्रयत्न करें तो भारत को शीघ्र ही विश्व गुरु स्वीकारा जायेगा और समाज संस्कृत को अत्यन्त आदर से देखेगा इसमे विल्कुल सन्देह नही है ।  
\>  
\>  
\>   मित्राणि !काम कहां से शुरु होना चाहिये ? संस्कृतच्छात्रों के प्रशिक्षण से । आज संस्कृत पढने वाले छात्र जैसा सन्देश समाज तक पहुंचाते हैं वैसे ही समाज की धारणा बनती है संस्कृत के प्रति । अतः संस्कृत पढ्ने वाले छात्रों का ठीक से प्रशिक्षण होना चाहिये ..........। क्यों कि प्रतिवर्ष हरिद्वार वृन्दावन और अयोध्या में संस्कृत पढने के उद्देश्य से हजारों बच्चे आते हैं और समुचित शिक्षण के अभाव से कुछ अपवादों को छोडकर ९९ प्रतिशत बच्चों का भविष्य खराब होता है और यही बच्चे संस्कृत को समाज तक पहुंचाने का काम करते हैं । मित्राणि मैं पूंछना चाहता हूं कि जिसने कभी शास्त्र गन्थों को खोलकर नही देखा, शास्त्रों को श्रद्धा से नही सुना वह क्या सन्देश देगा समाज को .........?...?....?.....?....?....?...?  
\>  
\>  
\>  इसमें किसका दायित्त्व बनता है ? शिक्षक कहते हैं - आजकल छात्र पढना ही नही चाहते हैं ........., बुद्धिमान छात्र आज संस्कृत पढने के लिये नही आते हैं ........., अत्यन्त निर्धन छात्र ही संस्कृत पढ्ने आते हैं ..........आदि आदि । उनका यह सोचना भी ठीक ही होगा पर कुछ दश प्रतिशत ....पांच प्रतिशत ....एक प्रतिशत तो अच्छे बच्चे भी आते होंगे । यह सब तो काम न करने के बहाने हैं ।  
\>  
\>  
\> मैं लगभग १७ वर्ष से संस्कृत क्षेत्र मे हूं । लगभग १० वर्ष छात्र के रूप में और पिछले ०६ सालों से शिक्षक के रूप में । मेरा इस बीच का कटु अनुभव यही है कि हम शिक्षक ही छात्रों को पढाना नही चाहते हैं । वृत्ति प्राप्ति तक ही हमारा प्रयत्न रहता है उसके बाद तो मानो स्वर्ग ही पा लिया... । बस ....अव आराम ........ । काम करना चाहें तो बहुत काम है पर करना ही नही चाहेंगे तो कुछ भी नही है ।  
\>  
\>  
\> श्रीराधाकृष्णयुगल सरकार के नेतृत्व में विगत चार वर्षों में सौ से अधिक बच्चे संस्कृतभाषा मॆ शुद्धरूप से सम्भाषण में कुशल हो चुके हैं ......... पचास से अधिक बच्चे लघुसिद्धान्तकौमुदी पढ चुके हैं ....... लगभग बीस छात्र आगामी नवम्बर तक सिद्धान्तकौमुदी समाप्त करेंगे ......, संस्कृतसंभाषण शिबिर ....ज्योतिषप्रशिक्षण शिबिर आदि शिबिर हो चुके हैं ..........। अर्थात् करना चाहें तो बहुत कुछ किया जा सकता है ।  
\>  
\>  
\> हम शिक्षक कुछ नही करना चाहते । हां यदि सभा में भाषण देना हो तो तैयार रहते हैं पर वहां जो बोला जाता है उसका खुद ही पालन नही किया जाता। संस्कृत पढने के लिये अन्यों को प्रेरणा दिया जैसा करेंगे पर अपने बच्चों को अङ्ग्रेजी मिडियम से पढायेंगे । यह तो उनका संस्कृतप्रेम है ..........????? अपना बच्चा संस्कृत में एक वाक्य नही बोल सकता पर औरों को संस्कृत पढने के लिये प्रेरणा देंगे ।  
\>  
\>   
\>  
\>   आज संस्कृतच्छात्रों के साथ जो अन्याय हो रहा है इसके विषय में हम सभी को सोचना होगा । मैं भी एक शिक्षक के साथ साथ संस्कृतच्छात्र भी हूं और मैं हरिद्वार वाराणसी और वृन्दावन के छात्रों की स्थिति को प्रत्यक्षतः देख रहा हूं । वाराणसी में कुछ हद तक संस्कृत के पठन पाठन का वातावरण है जिसका श्रेयः हमारे उन पूज्य गुरु जनों को जाता है जो दिन रात अथक परिश्रम से छात्रों को पढाते हैं । परन्तु हरिद्वार वृन्दावन और अयोध्या में पढाई का स्तर बिल्कुल गिर गया है । हम सम्प्रदाय के पक्षधर हैं पर सम्प्रदाय के नाम पर केवल अपना साम्राज्य बढाना चाहने वालों के विरोधी हैं । आज हमारा समाज बंट गया है । हम एकजुट नही हैं इसका प्रत्यक्ष उदाहरण अभी नेपाल मे मिला । हम ने कैसा प्रयत्न किया कि नेपाल को हिन्दुराष्ट्र नही बना सके और मधेशियों ने कैसा आन्दोलन किया कि संविधान में परिष्कार करना पडा सरकार को । हमें एक जुट होना होगा संस्कृतच्छात्रों के प्रशिक्षण के लिये भी । हमने बहुत्र अनुभव किया कि छात्रों के प्रशिक्षण में सम्प्रदाय बीच में आ जाता है ।  
\>  
\>  
\>  हम सभी आश्रमवासी और प्रवचन कर्ता एक जुट होकर काम करेंगे तो बहुत बडा काम हो सकता है । इस गुरुपूर्णिमा के अवसर पर मैं सभी से निवेदन करता हूं कि आईये संस्कृतच्छात्रों के उज्ज्वल भविष्य के विषय में सोचे यही हमारी अपने पूज्य गुरुजन के लिये गुरु दक्षिणा होगी ।  
\>  
\> --  
\>  
\> parmesh  
\>  
\>

