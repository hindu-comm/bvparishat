+++
title = "012 उज्ज्वल राजपूत"

+++
[[उज्ज्वल राजपूत	2016-12-05, 15:36:57 [Source](https://groups.google.com/g/bvparishat/c/VjoyACmWiUU)]]



अपि च मन्ये यत् स्वामिभृत्यशब्दयोः प्रायः युगपद् श्रवणं भवति तस्मात् त्रिकाण्डशेषपाठेषु स्वामिशब्दस्य सामीप्यात् छन्दोभङ्गं विनैव नित्यशब्दः दोषाक्रान्तो भृत्य इत्येवं लिखितः। यथा पूर्वमुदाहृते तेलुगुभाषासहिते त्रिकाण्डशेषमु इत्याख्ये ग्रन्थे। एवमेव कस्माच्चित् स्खलितयुक्तात् पाठाद् असमीक्ष्यैव Böhtlingk इत्यनेन भृत्यशब्दो गृहीत इति प्रतिभाति।  
  
भृत्येऽपि विभुरिति वक्तुमिच्छन्ति चेत् साहित्याद् उदाहरणम् अपेक्षितम्। अथवा अदृष्टत्रिकाण्डशेषेण रचिते कस्मिँश्चित् कोशे।  

