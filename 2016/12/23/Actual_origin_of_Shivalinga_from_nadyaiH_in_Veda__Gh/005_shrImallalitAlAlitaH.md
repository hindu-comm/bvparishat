+++
title = "005 श्रीमल्ललितालालितः"

+++
[[श्रीमल्ललितालालितः	2016-12-28, 16:03:50 [Source](https://groups.google.com/g/bvparishat/c/GheQsYCuL5U)]]



2016-12-24 0:03 GMT+05:30 Nagaraj Paturi \<[nagara...@gmail.com]()\>:  

> 
> > My post that is taken up for discussion by the scholar venerable for > me on account of my respect for ascetics is addressed to the audience > in the list who appreciate a methodology that is balanced between > modern historical critical approach anda cultural relativistrespect > for an insider's view of a cultural element. >
> 

  

भिक्षुत्वं पुरस्कृत्य प्रदर्श्यमान आदर आदरेण दृश्यते भिक्षुभिः ।

परं वेदादिशास्त्राणां प्रमाणशास्त्रत्वं तिरस्कृत्य तेषां प्ररोचनोपयोगिकथात्वेनोपपादनं पारम्परिकेण नैव सोढुमपि शक्यते ।

Critical Approach इतिपदेनोच्यमानो विचारप्रकारस्तु प्राचीनानामपि नास्ति इति को वक्तुमुत्सहेत यदा तेषां ग्रन्थानां प्रतिपङ्क्ति कठिनत्वमनुभवन्त आधुनिका एकमपि ग्रन्थं समग्रं न पठन्ति इति प्रत्यक्षं सर्व्वेषाम् ।

तत्र पुराणशास्त्राणां कथञ्चिद्राजकुलादिविषयकबोधजनकत्वेन धर्म्मब्रह्मणोरेव तात्पर्य्यात् नेतिहासशास्त्रत्वमेव । अत एव कथमिव धर्म्मब्रह्मप्रमायां करणत्वेन सप्रयोजनतामीहमानस्य शास्त्रस्य तद्वैधुर्य्येण मनोरञ्जकत्वं वा कथातात्पर्य्यकत्वं वा वर्णयतः दृष्टिः समा स्यात् प्राचीननवीनयोः । अत एव Balanced इतिपदार्थोत्राधुनिकानां विचारे नैव स्थातुं शक्नोति ।

आधुनिकदृष्टिरितिहासकथादितात्पर्य्यकत्वं शास्त्राणां पुरस्करोति प्राचीना तु धर्म्मब्रह्मतात्पर्य्यकत्वम् इति कथमुभयाङ्गीकार एकस्य जनस्य स्यात् । तत्रैकतरपक्षपाते कुत्र मद्ध्यमार्ग्गगामित्वम् । तदुभयत्याग एवानेन कृत इति तृतीय एवास्य मार्ग्गः स्यात् यो न सर्व्वथा आधुनिकानामनुकूलो न वा प्राचीनानाम् ।



> 
> > Fortunately or unfortunately, for good or bad, I can not afford to > completely negate certain framework of modern academics as an ascetic > not inside that system can. >
> 

  

तथैव प्राचीना अपि स्वप्रक्रियां न त्यक्तुं शक्नुवन्ति ।

भिक्षुकैरेव प्राचीना दृष्टिर्न त्यज्यत इति न , शास्त्रं प्रमाणम् इत्यङ्गीकर्त्तॄणां सर्व्वेषामेवेयं स्थितिः ।

  

यो जनः कदापि नूतनव्यवस्थां नालिङ्गितवान् तस्य तत्त्यागप्रसङ्गोपि न इति त्वन्यत् ।



> 
> > It may also be noted that I avoided sectarian Vedantic stances or > stances from the perspective of a certain Dars'ana or the other. 
> > 

  

यद्यपि सर्व्वमेव पुराणतन्त्रागमादिकं शिवलिङ्गपूजोपपादनं बहुधान्यथान्यथा करोति तथापि तत्सर्व्वं तिरस्कृत्य कस्यचनैकस्यैवोपपादस्य पक्षपातोयमनेन कृतः केवलं नाहं लिङ्गोपासक इतिलज्जामपसारयितुमेव । अस्य परीक्षकत्वं तदैव नष्टं यदानेन सर्व्वेषामुपलब्धानामुपपादनानां साम्प्रदायिकत्वेन त्यागः कृतः । साम्प्रादयिकत्वं नाम परम्परागतत्वं , तस्य प्रामाण्यहेतुत्वमनुपलब्धेष्वर्थेषु सम्भावनापेक्षया अधिकमेव सम्भअवयितुं शक्यते इति तत्त्यागो न सम्भावनाप्रामाण्यवादिनां समीचीनतां प्रयोजयेत् ।



> 
> > Saakaarain the sense ofanthropomorphic and niraakaarain the sense > ofuniconic or non-anthropomorphic in my post is limited to the > classification of images only not applicable to the classification of > views of Brahman or classification of upaasanaa methods. >
> 

  

यदा लिङ्गे शिवः पूज्यते तदापि तस्य वस्तुतो हस्तपादादिमत्त्वं नैव त्यज्यते पुराणादिकर्त्तृभिः इति कथं साकारत्वं न स्यात् anthromorphism अङ्गीकुर्व्वतः ।

Un-iconic इतिवदता किं लिङ्गमप्रतीकं शिवस्य इति विवक्षितम् । तर्हि सम्यगेव शिवोपासनमुपपादितं भवति , तदा हि तस्य लिङ्गोपासनत्वमेव न तु लिङ्गे शिवोपासनत्वम् इति । न च अद्यापि कोपि लिङ्गमात्रोपासनं करोति , जडत्वात् ; किन्तु लिङ्गे ईश्वरमेवोपस्ते ।

  



> 
> > I was discussing Puranas not the Vedas. That Puranas were > composedduring a certain time much later to the dars'ana / s'ravaNa > of the Vedas is not against a tradition insider's view. >
> 

  

पुराणस्य सकर्त्तृकत्वं तु न केनापि साम्प्रदायिकेनैतावता खण्डितं यत् त्वया तत्खण्डनाय किञ्चिद्वक्तव्यं स्यात् ।



> 
> > In many Puranas, we see instances where a certain cultural practice is > mentioned to have been already in existence and the questioner asks > why that practice is only that way not otherwise and an answer is > givenin the form of a storythat explains the 'why' in that question. >
> 

  

सत्यम् । तावता तस्योपासनादेर्निष्प्रमाणकत्वं नायाति । अत एव त्रिपुरोपासनादिकमप्युपनिषन्मूलत्वेनैव साधयन्ति तान्त्रिकाः ।

तत्र पुराणेषु विप्रकीर्णोत्सन्नशाखापठितोपासनादीनामुद्धार एव , आप्तोक्तत्वात् । तत्र च प्ररोचनायै उपासनातत्फलादीनामिष्टत्वतत्साधनत्वबोधनार्थं कथाप्रवृत्तिः ।

यदि folk culture इत्यनेन उपासनस्य धर्म्मप्रतिपादकशास्त्रमूलत्वाभावमात्रमभिप्रेतं तर्हि तत्र प्रेक्षावतामाप्तानां प्रवृत्तिर्नोपपादयितुं शक्यते । न हि प्राचीना विचारकुशला अपि मौढ्यं पुरस्कृत्यैवोपासनेषु कालयापनं कृतवन्त इत्यभिप्रायोऽमूढस्य सम्भवति । तथाभिप्रायकत्वे तु अहमेव जगति कुशलः मम कुलज्येष्ठास्तु मूढा एव इत्यभिमानवतः स्वपुत्रापेक्षया मौढ्यस्य स्वाभाविकत्वेन तत्पुत्र एवात्रोत्तरप्रदानेर्हः स्यात् ।

  

> 
> > So toargue that a certain cultural practice must have been in > existence before the question and answer about that in the above > mentioned form is included in a certain Purana is not against > tradition insider's point of view. >
> 

  

तस्मात्पुराणात्प्राक् शिवोपासनसत्त्वे न क्लेशोस्माकं , तस्य शास्त्रमूलकत्वाभाव एव इति ज्ञेयं भवता ।



> 
> > Puranas giving (probably apparently ) different /alternative answers > to the 'why' of the same phenomenon or cultural practice is not > unknown. Those believing in the EkavAkyatA of all Puranas have a > responsibility to resolve these apparent contradictions. >
> 

  

यत्र विरोधो दृश्यते तत्र कल्पान्तरमादाय परिहारः प्रसिद्ध एव ।

कल्पान्तरपक्षे रत्यभावे तु कथायां तात्पर्य्याभाव एव समाधानतां लभते ।

इदं सर्व्वं पुराणप्रामाण्याभ्युपगन्तॄणामेव । तव तु कथात्वेन तद्वयुत्पादनपरस्य कथमियं चिन्ताप्युपपद्येत ।

त्वया त्वादौ पुराणान्यप्रमाणम् इत्येव साधनीयमस्माभिश्च तस्य प्रामाण्यमेवोपपादनीयम् ।



> > 
> > > > Puranic / Agamic culture (that is being called 'Hindu' culture > > today) is a syncretism between the Vedic and folk cultures. Is the > > Shivalinga a contribution from the Vedic or the folk side? > > > > 

प्रश्नचिह्नेन त्वया स्वसमवेतः संशयो वा प्रदर्श्यते अथवा पुराणमूलकत्वं शिवोपासनस्य नैव इति सूच्यते ।

आद्ये वैदिकत्वेनोपासनानां समर्थनमेव प्राचीनैः क्रियते इति तद्रीत्यालम्बने वैदिकत्वमुपासनस्य ; नवीनदृष्ट्याश्रयणे तु भवादृशानामेव प्रामाण्यम् ।

द्वितीये तु पुराणमूलकत्वं नाम पुराणप्रतिपाद्यत्वं वा पुराणेन प्रप्रथमं प्रतिपाद्यत्वं वा ;

तत्राद्यस्य निषेधो न कर्त्तुं शक्यते इति त्वदीयवाक्यं व्यर्थम् । द्वितीये तु अस्माकमिष्टापत्तिर्वैदिकत्वेनैवास्माभिस्तत्समर्थनात् ।

न च वेदेषु सर्व्वेषामधिकार इति वेदमूलकस्मृत्यादिद्वारा शिवोपासनं धर्म्मसाधनं जानतां प्रथमं प्रमाणं पुराणमेव इत्यपि । किञ्च वेदनिरपेक्षमेवागमानां प्रामाण्यमाश्रितवतामेवापीत्थमेवान्या गतिः ।



> 
> > 
> > is my stand purely from a modern academics framework.
> > 
> > 

  

Academic इत्यनेन परीक्षकदृष्टिरेवाभिप्रेता तर्हि प्रेक्षावतां प्रवृत्त्यादिकं मौढ्येनोपपादयतः कथं तटस्थतारूपा सा स्यात् ।

ग्रन्थेषु तु विभिन्नसम्प्रदायानुकूलेषु विविधं शिवोपासनादिकमुपपादितं दृश्यते । तत्सर्व्वं स्वलज्जापादकम् इतित्यक्त्वा कस्यचन वैदेशिकस्य खण्डनमेव जीवनलक्ष्यं मत्त्वा प्रवर्त्तयतः एकतरदृष्ट्याश्रयणमपि कथं तटस्थतां रक्षति ।



> 
> > My post was mainly focussed on my folk cultural study results and > similar such studies by a German professor and how they can inform the > question of origin being discussed. >
> 

  

यदा प्रसिद्धैरेव कॢप्तैः शास्त्रैः शिवोपासनं समर्थयितुं शक्यते तदा Folk culture मूलकत्वं किमदृष्टं कल्प्यते ।



> 
> > To show that I was not insisting on a folk cultural origin alone, I > mentioned the yUpastambha-origin argument which is already there in > modern academic circles. >
> 

  

सम्भावनामात्रं नवीनानां शास्त्रं तत्र च सम्भावनं प्रमाणेन परीक्षितेन वा इत्यपि नियमो नास्ति । तां रीतिमाश्रयतस्तु अयमेतदेव न वा इत्याहार्य्यसंशयोपि प्रामाणिक एव स्यात् इति क्लिष्टां दशामेव प्राप्नुयाज्जनः ।



