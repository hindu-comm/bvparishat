+++
title = "004 SUDIPTA MUNSI"

+++
[[SUDIPTA MUNSI	2016-09-22, 18:06:41 [Source](https://groups.google.com/g/bvparishat/c/H4SGuIJJZpg)]]



श्रीसुरेश्वराचार्यप्रणीतनैष्कर्म्यसिद्धौ (1/2) अस्तीयं पंक्तिः -

"स्वसंप्रदायस्य चोदितप्रमाणपूर्वकत्वज्ञापनाय विशिष्टगुणसम्बन्धसंकीर्तनपूर्विका गुरोर्नमस्कारक्रिया -

अलब्ध्वाऽतिशयं यस्मात् व्यावृत्तास्तमबादयः।  
गरीयसे नमस्तस्मा अविद्याग्रन्थिभेदिने॥2॥"

अत्र श्रीचित्सुखाचार्यकृतभावतत्त्वप्रकाशिकाटीकायाम् -

"उत्तरश्लोकतात्पर्यमाह - स्वसम्प्रदायस्येति। स्वेन प्राप्तो विद्योपदेशस्तस्य।" इति दृश्यते।

अत्र -

"सम्प्रदायः - सम्प्रदीयते गुरुणा शिष्यायेति सम्प्रदायः वेदः। (न्या.कु., प्र.)" इति सम्पादकप्रदत्तटीप्पणी।

\[श्रीस्वामिप्रज्ञानानन्दसरस्वतीसम्पादिता सभावतत्त्वप्रकाशिका नैष्कर्म्यसिद्धिः, दक्षिणामूर्तिमठप्रकाशिता, पृ. 10-11\]

किञ्च -

"अपूर्वः कोऽपि कोशोऽयं विद्यते तव भारति। व्ययतो वृद्धिमायाति क्षयमायाति सञ्चयात्॥" इत्युक्तिदिशाऽऽधुनिकैः कैश्चिद्वैयाकरणैः सम्प्रदायशब्दस्य "सम्यक् प्रकर्षश्च यो दायः स सम्प्रदायः" इति दायशब्दार्थवैपरीत्यं भजमाना काचिद्व्युत्पत्तिः क्रियते।

इति  
सविनयं निवेदयति  
मुन्सीत्युपाधिकः श्रीसुदीप्तदाशशर्मा  



--  

You received this message because you are subscribed to the Google Groups "भारतीयविद्वत्परिषत्" group.  

To unsubscribe from this group and stop receiving emails from it, send an email to [bvparishat+unsubscribe@googlegroups.com]().



