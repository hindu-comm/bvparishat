+++
title = "005 Venkatesh Murthy"

+++
[[Venkatesh Murthy	2016-10-13, 23:24:50 [Source](https://groups.google.com/g/bvparishat/c/6hiZHtWhcZI)]]



दुष्टासुरगुणोपेतनरेषु उचितावसरे यदि कारुण्यादिसद्गुणा: प्रकटीभवन्ति, तर्हि कृपया वदतु किमर्थं कृष्णेन अनेकासुराः हता:? किमर्थं भगवत्या शुंभादिदैत्याः हताः? ननु यवनादयः नरविशेषा: सन्ति, ते न असुराः भवितुं अर्हन्ति, असुरा एव कारुण्यविहीनाः न नराः इति चेत्, नैतद्युक्तम्। नराणामेव देवतुल्यपुरुषा: उत्तामा:, नराणामेव मनुष्यतुल्यपुरुषाः मध्यमा:, नराणामेव असुरतुल्यपुरुषाः अधमा: इति श्रवणात् । अत एव एतदुक्तं शंकरभगवत्पादैः बृहदारण्यकोपनिषद्भाष्ये - ’न देवाः असुरा वा अन्ये केचन विद्यन्ते मनुष्येभ्यः ; मनुष्याणामेव अदान्ताः ये अन्यैरुत्तमैर्गुणैः सम्पन्नाः ; ते देवाः ; लोभप्रधाना मनुष्याः ; तथा हिंसापराः क्रूरा असुराः ’ इति । मनुष्याणामेव यवनादिगोमांसभक्षकासुराः गोमातुः देवस्वभावं परोपकारत्वं मानवसेवापरत्वं च जानन्तोऽपि तां घ्नन्ति । व्याघ्रादिहिंस्रपशूनामपि पृथ्व्यां जीवनस्य अधिकारः अस्त्येव यथा मनुष्याणाम् ।  
  



> 
> > ![Inline image > 1](https://groups.google.com/group/bvparishat/attach/404bfb3c47838/image.png?part=0.1&authuser=0)  
> > 
> > 
> >   
> > 
> > 
> > 







> 
> > 
> > > 
> > > > 
> > > > To unsubscribe from this group and stop receiving emails from it, > > send an email to bvparishat+...@googlegroups.com. > > > > 
> > > > 
> > 
> > 



