+++
title = "000 Janakisharan Das"

+++
[[Janakisharan Das	2016-01-02, 19:47:11 [Source](https://groups.google.com/g/bvparishat/c/7XP4wOldjNA)]]



मान्या विद्वांसः प्रणम्यन्ते

  

“महिम्नः” इति पदविषये जिज्ञासा वर्तते –

“शिवमहिम्नः स्तोत्रम्” इत्यत्र “महिम्नः” इति पदे महत्-शब्दात् “पृथ्वादिभ्य इमनिज् वा” (२.१.१२२ इति सूत्रेण इमनिच्‍प्रत्ययः। ततः “टेः” (६.४.१५५) इति टिलोपः। तथा च महिमन् शब्दस्य पञ्चमी/षष्ठी विभक्तौ महिम्नः इति रूपम्।

बहुषु पुस्तकेषु प्रामाणिकव्याख्यानेषु “**शिवमहिम्नस्तोत्रम्”** इति पाठः दृश्यते। (यथा "अस्मिन् महिम्नस्तोत्रे ऊनत्रिंशाच्छ्लोकावधि "शिखरिणी-वृत्तमेव प्रधानम्" इति नारायणीटीकायाम्) अत्र महिम्नः इति पदोत्तरविसर्गस्य लोपः कथम्? लोपे सत्यपि पदद्वयं मेलयित्वा कथं प्रयुक्तं शक्यते इति मदीया सामान्या जिज्ञासा वर्तते। विद्वांसः कृपया बोधयन्तु ।

  

Janakisharan Das  

