+++
title = "026 Jsr Prasad"

+++
[[Jsr Prasad	2016-05-03, 15:20:47 [Source](https://groups.google.com/g/bvparishat/c/oSQalXcvA7I)]]



On Tue, May 3, 2016 at 2:35 PM, Nagaraj Paturi \<[nagara...@gmail.com]()\> wrote:  

> 
> > 
> >   
> > 
> > 
> > What Sanskrit texts reflect, discuss etc. is Varna system , not caste > system. We can also say that Varna is textual and caste is real in > India, though there is also an influence of vocabulary of Varna in the > talks about and labels of a miniscule section of castes such as > Brahmins. >
> 
> > 
> >   
> > 
> > 

> 
> > 
> > On Tue, May 3, 2016 at 1:07 PM, Subrahmanyam Korada > \<[kora...@gmail.com]()\> wrote:  
> > > 
> > > >   
> > > > 
> > > > 7\. There are no so many castes in Vedas etc - only four , that too > > , according to गुण and कर्म - how can one justify the application of > > the same to the present day society ? Today most of the ब्राह्मणs > > are जातिब्राह्मणs. > > > > 
> > > > 
> > > > No doubt , in शङ्खस्म्रुति etc some names are given to the children > > born out of inter-caste marriages - today they are called Backward > > Castes etc. So the original वर्णव्यवस्था is no longer applicable . > > > > 
> > > > 
> > 
> > 

> 
> > 

  


A beautiful explanation offered by Nilakanthacharya on the 'guNa' aspect rather than 'caste' aspect on Gita 18.41:  

*ब्राह्मणक्षत्रियविशां शूद्राणां च परंतप।  
कर्माणि प्रविभक्तानि स्वभावप्रभवैर्गुणैः।।*

अथेदानीं सर्वगीताशास्त्रार्थमुपसंहर्तुमसङ्गशस्त्राप्त्युपायं च प्रदर्शयितुं प्रकरणान्तरमारभते -- ब्राह्मणेत्यादिना । शूद्राणामसमासकरणं वेदानधिकारात् । प्रविभक्तानि असंकीर्णानि । तत्र हेतुमाह स्वभावप्रभवैर्गुणैः । स्वभाव ईश्वरस्य प्रकृतिस्त्रिगुणात्मिका सैव प्रभवो हेतुर्येषां गुणानां ते स्वभावप्रभवास्तैः । यद्वा ब्राह्मणस्वभावस्य सत्त्वगुण एव प्रभवः शान्तत्वात् । क्षत्रियस्वभावस्य सत्त्वोपसर्जनं रजः ईश्वरस्वभावत्वात् । वैश्यस्वभावस्य तम उपसर्जनं रजः कृष्यादिस्वभावत्वात् । शूद्रस्वभावस्य रज उपसर्जनं तमः शुश्रूषास्वभावत्वात् । अथवा स्वभावः प्राग्भवीयः संस्कारस्तत्प्रभवैर्न तु जातिमात्रप्रभवैः पक्षिणामाकाशगमनवत् । अतएव जात्यन्तरव्यावृत्तानां धर्माणां शमादिषु पाठो न दृश्यते ।

नहि शूद्राद्व्यावृत्तं, त्रैवर्णिकानामध्ययनादिकं वा इतरद्वयाद्व्यावृत्तं ब्राह्मणानामध्यापनादिकं वा इह पठ्यते । किंतु सर्वे सर्वजातीयानां साधारणा धर्माः शमादयो दृश्यन्ते । यथाहि द्रोणादिषु ब्राह्मणेष्वपि शौर्यादिकं भरतादिषु क्षत्रियेष्वपि शमादिकं दृष्टम् एवमितरत्र । तस्माद्यस्मिन्कस्मिंश्चिद्वर्णे शमादयो दृश्यन्ते स शूद्रोऽप्येतैर्लक्षणैर्ब्राह्मण एव ज्ञातव्यः । यत्र च ब्राह्मणेऽपि शूद्रधर्मा दृश्यन्ते स शूद्र एव ।

तथा चारण्यके सर्पभूतं नहुषं प्रति युधिष्ठिरवाक्यम् -

  

सत्यं दानं क्षमा शीलमानृशंस्यं तपो घृणा ।

दृश्यन्ते यत्र नागेन्द्र स ब्राह्मण इति स्मृतः ।।

तथायत्रैतल्लक्ष्यते सर्प वृत्तं स ब्राह्मणः स्मृतः।  

यत्रैतन्न भवेत्सर्प तं शूद्रमिति निर्दिशेत् इति।

  

Regards,

Prasad  

  

