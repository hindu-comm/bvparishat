+++
title = "021 Subrahmanyam Korada"

+++
[[Subrahmanyam Korada	2016-05-31, 13:27:59 [Source](https://groups.google.com/g/bvparishat/c/zY5jmCCIKrQ)]]



नमो विद्वद्भ्यः

  

कर्म - अधिकरणम्

  

What is कारकत्वम् ? क्रियाजनकत्वम् - ’ करोति क्रियां निर्वर्तयतीति कारकम् ’ (भाष्यम् - एवं तर्हि सामान्यभूता क्रिया वर्तते । तस्या निर्वर्तकं कारकम् - कारके) ।

  

How many कारकs are there ? Two - कर्तृकारकम् , कर्मकारकं च ।  

  

What about others ? तेषां कर्तृद्वारा कर्मद्वारा वा कारकत्वम् --

  

स्वाश्रये समवेतानां तद्वदेवाश्रयान्तरे ।

क्रियाणामभिनिष्पत्तौ सामर्थ्यं साधनं विदुः॥  वाक्य पद साधन 1

  

कर्तृकर्मव्यवहिताम् असाक्षात् धारयत् क्रियाम् ।

उपकुर्वत् क्रियासिद्धौ शास्त्रे’धिकरणं स्मृतम् ॥ ,, ,, 148

  

साधनं द्रव्यम् इति व्यवहारः तत्र तत्र भाष्यकारस्य - तच्च वैशेषिकमतम् अनुसृत्य , शक्तिशक्तिमतोः अभेदविवक्षायां च ।

  

**लघुमञ्जूषा ( सुबर्थविचारः - सप्तमीविभक्तिः)** --

  

ग्रामं प्रविशति इत्यादौ कर्मणो ग्रामस्य न कदापि अधिकरणत्वम् । परया कर्मसंज्ञया बाधात् । कर्मद्वारा क्रियाश्रयत्वविवक्षायाः संयोगरूपफलाश्रयत्वं विना असंभवात् । एवं ग्रामं गच्छति इत्यादावपि । इदं च आकडारसूत्रे हृद्द्युभ्यां च इत्यत्र च भाष्ये स्पष्टम ।

  

**महाभाष्यम् ( आकडारादेका संज्ञा 1-4-1) -**-

  

अधिकरणं कर्म (वा)

भा - अधिकरणसंज्ञां कर्मसंज्ञा बाधते । क्व ? गेहं प्रविशतीति ।

  

उद्योतः -

  

गेहं प्रविशतीति । गेहे प्रविशति ग्रामे आगतः इत्यादि तु असाधु एवेति बोध्यम् । केचित्तु यदा तेषां संयोगसमानाधिकरणो व्यापारः अर्थः तदा कर्मत्वाप्राप्तेः तत्साधुत्वं बोध्यम् । यदा तु व्यधिकरणो व्यापारः अर्थः तदा उभयविवक्षायां भाष्योदाहरणोपपत्तिः बोध्या इत्याहुः। तद् हृद्युभ्यां चेत्यलुग्विधायकवार्तिकस्थभाष्यविरुद्धम् । तत्र हि हृदिस्पृगित्यादौ द्वितीयार्थे चैषा सप्तमी द्रष्टव्येत्युक्तम् । गेहं प्रविशतीत्यादौ गेहाधिकरणकः गेहकर्मकः व्यापार इति बोधः । अत्र अधिकरणत्वकर्मत्वयोः नियतत्वम् ।

  

**हृद्युभ्यां ङेरुपसंख्यानम् ( वा - ’ हलदन्तात्सप्तम्याः संज्ञायाम् ’ 6-3-9)** --

  

भा - हृद्युभ्यां ङेरुपसंख्यानम् कर्तव्यम् । हृदिस्पृक् , दिविस्पृक् ।

  

अन्यार्थे च ( वा )

  

भा - अन्यार्थे चैषा सप्तमी द्र्ष्टव्या - हृदयं स्पृशतीति हृदिस्पृक् , दिवं सृशतीति दिविस्पृक् ।

  

प्रदीपः -

स्पर्शनक्रियायां हृदयस्य कर्मत्वं न तु अधिकरणत्वम् इति वृत्तिविषये द्वितीयार्थे सप्तमी वक्तव्या इत्यर्थः ।

उद्योतः -

वृत्तिविषये द्वितीयार्थे इति । हृदयादिनिष्ठसंयोगानुकूलव्यापरवान् इत्यर्थे एषां प्रयोगाणाम् इष्टत्वादित्यर्थः।

  

It may be noted that in examples like गेहं प्रविशति etc it is संयोग्य़धिकरणम् ।

  

क्व / कुत्र गच्छति इत्येव but not किं गच्छति etc - अनभिधानात् । प्रयोगशरणं व्याकरणम् ।

  

According to वैयाकरणs there cannot be a sentence without a क्रिया । नैयायिकs differ in this regard .

  

When there is no क्रिया in a sentence then one has to supply the verb - अस्ति / भवति / विद्यते - ’ अस्तिः भवन्तीपरः अप्रयुज्यमानो’प्यस्ति ’ - वा. ’ अनभिहिते’ ।

  

अस्ति will be there because ’ न हि पदार्थः सत्तां व्यभिचरति ’ ।

  

धन्यो’स्मि

  

  

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  



