+++
title = "001 Nityanand Misra"

+++
[[Nityanand Misra	2016-05-12, 15:56:03 [Source](https://groups.google.com/g/bvparishat/c/e-y-QC2PAEs)]]



  
  
On Thursday, 12 May 2016 13:11:50 UTC+5:30, Shrikanth Balthillaya wrote:

> प्रचोदयात् इत्यस्य निष्पत्ति्ः कथम् ? कोर्थ:? वदन्तु । मान्या:।

  

  

प्र + चुद सञ्चोदने (चुरादिगण १०.४९) + णिच् + लेट् (शप् + तिप्) = प्रचोदयात्।लेटि छान्दसरूपमिदम्।

  

***निष्पत्तिः***

प्र चुद → अनुबन्धलोपः → प्र चुद् → सत्यापपाशरूपवीणातूलश्लोकसेनालोमत्वचवर्मवर्णचूर्णचुरादिभ्यो णिच् (३.१.२५) → प्र चुद् णिच् → अनुबन्धलोपः → प्र चुद् इ → पुगन्तलघूपधस्य च (७.३.८६) → प्र चोद् इ → प्र चोदि → सनाद्यन्ता धातवः (३.१.३२) → लः कर्मणि च भावे चाकर्मकेभ्यः (३.४.६९) → विधिनिमन्त्रणामन्त्रणाधीष्टसंप्रश्नप्रार्थनेषु लिङ् (३.३.१६१) → लिङर्थे लेट् (३.४.७) → शेषात्कर्तरि परस्मैपदम् (१.३.७८) → प्र चोदि तिप् → कर्तरि शप् (३.१.६८) → प्र चोदि शप् तिप् → अनुबन्धलोपः → प्र चोदि अ ति → सार्वधातुकार्धधातुकयोः (७.३.८४) → प्र चोदे अ ति → लेटोऽडाटौ (३.४.९४) → आद्यन्तौ टकितौ (१.१.४६) → प्र चोदे अ आट् ति → अनुबन्धलोपः → प्र चोदे अ आ ति → एचोऽयवायावः (६.१.७८) → प्र चोदय् अ आ ति → अकः सवर्णे दीर्घः (६.१.१०१) → प्र चोदय् आ ति → इतश्च लोपः परस्मैपदेषु (३.४.९७) → प्र चोदय् आ त् → प्रचोदयात्।

***  
***

***अर्थः***

यदि प्रार्थने लिङ् स्वीक्रियते तर्हि ‘लिङर्थे लेट्’ (३.४.७) इत्यनेन लेटि सिद्धस्य‘प्रचोदयात्’इत्यस्य “प्रकर्षेण सञ्चोदनं कुर्यात्” इत्यर्थः।यदि लडर्थे बहुलव्यत्ययाल्लेट् स्वीक्रियते तर्हि‘प्रचोदयात्’इत्यस्य“प्रकर्षेण सञ्चोदनं करोति” इत्यर्थः।

  

