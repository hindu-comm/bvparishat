+++
title = "005 उज्ज्वल राजपूत"

+++
[[उज्ज्वल राजपूत	2016-04-22, 07:20:53 [Source](https://groups.google.com/g/bvparishat/c/AA5UZ26h290)]]



धन्यवादार्हा भवन्तः।  
अत्र किञ्चिन्निवेदयितुमिच्छामि। आधुनिके पाश्चात्ये साहित्ये यद् ह्यूमरिति कथ्यते तन्मन्ये काव्यश्रोतॄणां हसनाय भवति। तत्काव्यगतपात्राणं चरितैरथवा व्यङ्गोक्तिभिर्जायते च। किन्तु उत्तमसंस्कृतकाव्येषु तु सर्वेषामेव रसानां विषये व्यञ्जना गुणीभूतव्यङ्ग्यत्वं वा भवत्येव। तत्र न हास्यरसो विशिष्टः। अपि च रसानामाश्रयाः काव्यगतानि पात्राणि सन्ति। हास्यरसयुक्तं काव्यं श्रुत्वा सहृदया अपि हसेयुरिति न विचार्यते कविभिः। प्रायः पात्राणि यज्ज्ञात्वा हसन्ति तदनुभूय सहृदया अपि हसन्ति प्रथमश्रवणे। किन्तु बहु श्रुते सति काव्ये पाश्चात्येऽपि च न तावद्धसन्ति। तथापि पात्राणां हसनाद्धास्यरसस्तु विद्यत एवोत्तमसंस्कृतकाव्येषु।  
उत्तमसंस्कृतकविभिः सहृदयानां हसनाय प्रयास एव न क्रियत इति तस्मादहमपि तेषां काव्यानि पठित्वा न तावद्धसामि यावदाधुनिकानि पठित्वेति मन्ये। अस्मिन्विषये भवतां के विचारा इति मे जिज्ञासा।  

