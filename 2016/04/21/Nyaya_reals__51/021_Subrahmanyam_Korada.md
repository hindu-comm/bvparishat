+++
title = "021 Subrahmanyam Korada"

+++
[[Subrahmanyam Korada	2016-05-18, 21:40:20 [Source](https://groups.google.com/g/bvparishat/c/51TTWoWMZcE)]]



नमो विद्वद्भ्यः

  

**अलीकम् -- तुच्छः**  

  

प्रार्थ्यन्ते विदुषो यत् तत्तन्मतेलीकस्य लक्षणादिकं , तद्बोधकपदतद्घटितवाक्यादिजन्यप्रतीतिप्रकारश्च प्रतिपाद्यताम् इति ।  

  

                       -- Vidvan Srimallalitalalita

  

**वेदान्तः - पूर्वमीमांसा - बौद्धम् - जैनम् -न्यायवैशेषिके - योगः- व्याकरणम् - खण्डनखण्डखाद्यम् - भागवतम् - अलङ्कारशास्त्रम्**

  

**![Inline image 1](https://groups.google.com/group/bvparishat/attach/3b665891517915/image.png?part=0.0.1&view=1)  
**

**  
**

**  
**

1. **वेदान्तः** --  

  

**तैत्तिरीयोपनिषत् - ब्रह्मानन्दवल्ली (अनु1) - शांकरभाष्यम् -**

  

**सत्यं ज्ञानमनंतं ब्रह्म** --

  

सत्यादीनाम् अनृतादिधर्मनिवृत्तिपरत्वात् विशेष्यस्य ब्रह्मणः उत्पलादिवत् अप्रसिद्धत्वात् -

  

**मृगतृष्णांभसि स्नातः खपुष्पकृतशेखरः।**

**एष वन्ध्यासुतो याति शशशृङ्गधनुर्धरः।**

  

इतिवत् शून्यार्थतैव प्राप्ता सत्यादिवाक्यस्य इति चेत् -- न लक्षणार्थत्वात् । विशेषणत्वे’पि सत्यादीनां लक्षणार्थप्राधान्यम् इत्यवोचाम । शून्ये हि लक्ष्ये अनर्थकं लक्षणवचनम् ...।

  

अनु - 6

सत्यं च व्यवहारविषयम्, अधिकारात् ; न परमार्थसत्यम्; एकमेव हि परमार्थसत्यं ब्रह्म । इह पुनः व्यवहारविषयम् आपेक्षिकं सत्यम्, मृगतृष्णिकाद्यनृतापेक्षया उदकादि सत्यमुच्यते। अनृतं च तद्विपरीतम् ।

  

अनु - 7

असद्वा इदमग्र आसीत् । असदिति व्याकृतनामरूपविशेषविपरीतरूपम् अव्याकृतं ब्रह्म उच्यते; न पुनरत्यन्तमेव असत् । न ह्यसतः सज्जन्मास्ति !

  

अनु - 9

  

यतो वाचो निवर्तन्ते अप्राप्य मनसा सह --

मन इति प्रत्ययो विज्ञानम् । तच्च यत्र अभिधानं प्रवृत्तम् अतीन्द्रिये’प्यर्थे ,तदर्थे च प्रवर्तते प्रकाशनाय । यत्र च विज्ञानं तत्र वाचः प्रवृत्तिः ।

तस्मात् सहैव वाङ्मनसयोः अभिधानप्रत्यययोः प्रवृत्तिः सर्वत्र ।

  

So , there are the following --

  

**सत् (ब्रह्म) - असत् (अव्याकृतं ब्रह्म) - अत्यन्तासत् ( मृगतृष्णिकादि शून्यार्थम्)- बौद्धार्थः।**

**  
**

The aspect of अत्यन्तासत् is discussed by पतञ्जलि , भर्तृहरि , कुमारिलभट्ट , श्रीहर्ष , मधुसूदनसरस्वती etc . Except Patanjali , others have quoted and discussed the aspect from the point of other दर्शनs also.

  

**अद्वैतसिद्धिः** --

  

The author , मधुसूदनसरस्वती quotes योगानुशसनम् , श्लोकवार्तिकम् , उदयन etc --

  

**अविद्यानिर्वचनीयत्वे अर्थापत्तिप्रमाणनिरूपणम् --**

  

प्रतीत्यभावे’पि असतो असन्नृशृङ्गम् इति विकल्पमात्रेणैव सर्वोपपत्तेः । तदुक्तम् - **शब्दज्ञानानुपाती वस्तुशून्यो विकल्पः ( योगसू 1-9)**इति । ... विकल्पस्य ज्ञानान्यवृत्तित्वे बाधकाभावात् , शशविषाणम् अनुभवामीति प्रत्ययाभावाच्च ।

(विकल्प means चित्तस्य परिणामविशेषः)

  

वस्तुशून्यता च सोपाख्यत्वधर्मानुल्लेखित्वम्, अतो न को’पि दोषः।

  

नच - **अत्यन्तासत्यपि ज्ञानम् अर्थे शब्दः करोति हि (श्लोकवार्तिकम् , चोदनासूत्रम् -6)**

इति भवन्मते तस्याध्यस्तस्य अस्तित्वस्य अनिर्वाच्यत्वे’पि शशशृङ्गम् असत् इति वाक्यादिव शशशृङ्गम् अस्ति इति वाक्ये’पि शशशृङ्गशब्देन असत एव प्रतीतिरिति वाच्यम् - अस्तित्वस्य अनिर्वाच्यत्वेन शशशृङ्गपदाभ्यां तदधिष्ठानम् अवश्यं वक्तव्यम् ।

  

तार्किकास्तु- **शशशृङ्गादिपदानाम् अपार्थकतैव इति वदन्ति (उदयनः) । तदुक्तं बौद्धाधिकारे - सङ्गतिग्रहणाभावात् शशशृङ्गादिपदानाम् अबोधकता इति ।**

**  
**

**2.पूर्वमीमांसा --**

**  
**

**श्लोकवार्तिकम्** -**  
**

**  
**

अत्यन्तासत्यपि ज्ञानम् अर्थे शब्दः करोति हि ।

तेनोत्सर्गे स्थिते तस्य दोषाभावात् प्रमाणता ॥ **चोदनासूत्रम् ,** 6

  

(this is a popular verse - many commentators and even my गुरु, attributed this to खण्डनकार , who quoted it in two places)

  

**न्यायरत्नाकरः** -

  

..... शब्दश्च अत्यन्तासत्यपि शशविषाणादौ ज्ञानमुत्पादयति ।

  

**तन्त्रवार्तिकम् (1-4-23)** --

  

कुतः? -

  

अध्यस्यते खपुष्पत्वम् असत् कथम् अवस्तुनि।

प्रज्ञातगुणवत्ताकम् अध्यारोप्येत वा न वा ॥

...... पश्य -

अन्यत्र ज्ञातसद्भावः पदार्थो’न्यत्र वार्यते ।

न त्वेकत्रैव सद्रूपम् असद्रूपं च गम्यते ॥

  

For केषाञ्चनमतानि thereafter , see the snapshots .

  

3 & 4 . **बौद्धम् and जैनम्** --

  

For बौद्धs and जैनs it is nothing but विज्ञानम् ।

  

5\. **न्यायवैशेषिके --**

  

**उदयनाचार्यः** - केवलशशशृङ्गपदम् अपार्थकमेव । ( अपार्थकम् = अलीकम् )

  

**गदाधरभट्टाचार्याः** -- शशशृङ्गं नास्तीति च शशे शृङ्गाभाव इत्यर्थः।

  

6\. **योगानुशासनम्** --

  

शब्दज्ञानानुपाती वस्तुशून्यो विकल्पः (1-9)

  

**व्यासभाष्यम् --**

  

वस्तुशून्यत्वे’पि शब्दज्ञानमाहात्म्यनिबन्धनः व्यवहारो दृश्यते । तद्यथा चैतन्यं पुरुषस्य स्वरूपमिति ।

  

7**.व्याकरणम् --**

  

बौद्धार्थः सर्वत्र --

  

**पाणिनिः** -- 

अर्थवदधातुरप्रत्ययः प्रातिपदिकम् , परः सन्निकर्षः संहिता , इको यणचि।

  

**पतञ्जलिः** --

असत्तु मृगतृष्णिकावत् , गन्धर्वनगरं यथा ( स्त्रियाम्) , परः सन्निकर्षः संहिता ।

  

**भतृहरिः (वाक्यपदीयम्)** --

  

न सो’स्ति प्रत्ययो लोके यश्शब्दानुगमादृते ।

अनुविद्धमिव ज्ञानं सर्वं शब्देन भासते ॥ 1-123

  

(सर्वम् = सद्विषयकम् , असद्विषयकं च )

  

अत्यन्तमतथाभूते निमित्ते श्रुत्युपाश्रयात् ।

दृश्यते’लातचक्रादौ वस्त्वाकारनिरूपणा ॥ 1-130

  

यो वार्थो बुद्धिविषयो बाह्यवस्तुनिबन्धनः।

स बाह्यवस्त्विति ज्ञातः शब्दार्थः कैश्चिदिष्यते ॥ 2-132

  

8\. **खण्डनखण्डखाद्यम्** --

  

(खण्डखाद्यम् is a tonic of आयुर्वेद)

  

**अद्वैते प्रमाणविचारः** --

  

न च संस्कारारूढदृढान्वयव्यतिरेकान्वयव्यतिरेकान्वयप्रतिपत्त्युत्पत्तिप्रतिबन्धः शक्यशङ्क्यः । यतः

अत्यन्तासत्यपि ज्ञनम् अर्थे शब्दः करोति हि ।

अबाधात्तु प्रमामत्र स्वतःप्रामाण्यनिश्चलाम् ॥

  

**भावलक्षणखण्डनम्** --

  

आकाङ्क्षादिमद्भिः पदैः प्रतिस्वं संसर्गबोधनात् - अत्यन्तासत्यपि ज्ञानमर्थे शब्दः करोति हि।

  

9 & 10 . **भागवतम् & अलङ्कारशास्त्रम् -**-

  

In all these works one has to follow बौद्धार्थ - says Patanjali under हेतुमति च (3-1-26) --

  

ते’पि हि तेषाम् उत्पतिप्रभृत्याविनाशात् तदृद्धीः व्याचक्षाणाः सतो बुद्धिविषयान् प्रकाशयन्ति। आतश्च सतः। .... त्रैकाल्यं खल्वपि लोके लक्ष्यते - गच्छ हन्यते कंसः , गच्छ घानिष्यते कंसः , किं गतेन हतः कंसः इति।

(without बौद्धार्थ the stories of नल etc are not possible )

  

शब्दोपहितरूपांस्तु बुद्धेर्विषयतां गतान् ।

प्रत्यक्षमिव कंसादीन् साधनत्वेन मन्यते ॥ वा प , पद , साधन 5

  

धन्यो’स्मि

  

  

  

  

  

**  
**

**  
**

  

  

  

  

  

  

  

  

  

  

  

  

  

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

  







> 
> > 
> > --  
> > 
> > 



