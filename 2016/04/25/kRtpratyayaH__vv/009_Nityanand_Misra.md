+++
title = "009 Nityanand Misra"

+++
[[Nityanand Misra	2016-05-13, 09:33:48 [Source](https://groups.google.com/g/bvparishat/c/vvB4pDfc2Zs)]]



  
  
On Friday, 13 May 2016 08:22:11 UTC+5:30, Shivakumari Katuri wrote:

> नमो वः!  
> कर्तृकर्मादिभिस्सह अर्हावश्यकर्तव्यतादयः वक्तुं शक्याः वा इति > जिज्ञासे, यथा - "अर्हे कृत्यतृचश्च" अनेन अर्हे कर्तरि वाच्ये वा > कृत्यप्रत्ययाः विहिताः,

  

‘अर्हे कर्तरि वाच्ये गम्यमाने वा धातोः कृत्यतृचः प्रत्यया भवन्ति’इति काशिका।



> तेन कर्त्रर्थेन सह अर्हार्थोपि प्रत्ययार्थः इति फलति ननु!

  

आम्।‘भवान् खलु कन्याया वोढा’, ‘भवान् खलु कन्यां वहेत्’ इत्यादिषु तृचालिङावा ‘भवत्’ इति कर्ता उक्तः तस्यैव अर्हत्वं च द्योतितम्।अत्र अभिहितः कर्ता, कर्म चानभिहितम्।अनभिहिते कर्मणि‘कन्या’ इत्यत्र ‘कर्मणि द्वितीया’इतिद्वितीया।

‘भवता खलु कन्या वोढव्या, वाह्या, वहनीया’ इत्यादिषु कृत्यैः ‘कन्या’ इति कर्मोक्तम्।‘भवत्’ इतिकर्तुरर्हत्वंचापिद्योतितम्। तथापि अभिहितं तु कर्मैव, कर्ता नाभिहितः। अभिहिते कर्तरि कर्म अनभिहितं स्यात्, अनभिहिते कर्मणि च ‘कन्या’ इत्यत्र ‘कर्मणि द्वितीया’इतिद्वितीया दुर्वारा (अनभिहिते कर्मणि द्वितीया विभक्तिः भवति)।यतो द्वितीया न प्रयुक्ता ततो ज्ञायते यदेषु कृत्यैः कर्मोक्तम् (कृत्याः कर्मणि प्रयुक्ताः)।

  

> तथैव 'भवता पाठः पठनीयः' इत्यतादिष्वपि पठनीयः इति प्रयोगे विद्यमानः > 'अनीयर्-प्रत्ययः' कर्मणा सह अवश्यकर्तव्यतार्थमपि कथयतीति मद्विचारः, > तस्मादेव पाठशब्दस्य प्रथमा.  
> धन्यवादाः >
> 
> > >   
> > 

  

एतस्य प्रत्युदाहरणम्—‘भवता पाठः पठितः’ इत्यत्रापि पाठशब्दे प्रथमा। अत्र तु ‘पठितः’ इति प्रयोगे विद्यमानः क्तप्रत्ययः कर्मैव कथयति कर्मणा सह अवश्यकर्तव्यतार्थं न कथयतीति। तर्हि कथमत्र प्रथमा? वस्तुतः ‘भवता पाठः पठनीयः’, ‘भवता पाठः पठितः’ इत्युभयत्र पाठशब्दे प्रथमा विभक्तिस्तु ‘२-३-४६ प्रातिपदिकार्थलिङ्गपरिमाणवचनमात्रे प्रथमा’ इत्यनेन, भवच्छब्दे तृतीया च ‘कर्तृकरणयोस्तृतीया २-३-१८’ इत्यनेन। यतो ह्यनयोः कृद्भ्यां कर्मोक्तं कर्ता चानुक्तम्।

