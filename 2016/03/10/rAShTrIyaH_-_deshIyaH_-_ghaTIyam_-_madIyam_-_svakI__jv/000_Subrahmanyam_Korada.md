+++
title = "000 Subrahmanyam Korada"

+++
[[Subrahmanyam Korada	2016-03-10, 16:59:22 [Source](https://groups.google.com/g/bvparishat/c/jvQ31hu72j8)]]



नमो विद्वद्भ्यः

  

There are doubts in the minds of people as to whether some words , especially ending in छ - प्रत्यय (ईय) , that are seen in common parlance across Indian vernaculars, are शिष्टप्रयोगs (their originals) or not .

  

Let us just have a limited survey of कृत्s and तद्धितs (but not others - इषुगमियमां छः) across Panini .

  

आयनेयीनीयियः फढखछघां प्रत्ययदीनाम् (7-1-2) - प्रत्ययादिभूतानां फ - ढ - ख - छ - घ इत्येतेषां आयन् - एय् - ईन् - ईय् - इय् इत्येते क्रमात् आदेशाः स्युः (फ्दिषु अकारः उच्चारणार्थः) ।

कृत् -

1\. मत्वर्थाच्छः (वार्तिकम् - रोगाख्यायां ण्वुल्बहुलम् 3-3-107) - बहुलवचनात् अकारलोपः - मत्वर्थीयः ।

  ’शैषिकान्मतुबर्थीयात् ’ - इति भाष्यप्रयोगे मत्वर्थशब्दात् भवार्थे गहादित्वत् छः। धातोः अविहितत्वे’पि अधिकरबलात् कृत्संज्ञा ।

  

तद्धिताः -

  

1.स्वसुश्छः (4-1-143) - स्वसुः अपत्यं पुमान् स्वस्रीयः।

  

2\. फेश्छ च (4-1-149) - फिञन्तात् सौवीरगोत्रात् अपत्ये छः ठक्च कुत्सने गम्ये । यमुन्दस्यापत्यम् यामुन्दायनिः - तिकदित्वात् फिञ् - तस्यापत्यं यामुन्दायनीयः / यामुन्दयनिकः।

  

3\. द्वन्द्वाच्छः (4-2-6) - नक्षत्रद्वन्द्वात् युक्ते काले छः स्यात् विसेषे सति असति च । तिष्यपुनर्वसवीयम् अहः।

  

4.अपोनप्त्रपांनप्तृभ्यां घः , छ च (4-2-27,28) - सास्य देवता - अपोनप्त्रीयम् - अपांनप्त्रीयम् । छप्रकरणे पैङ्गाक्षीपुत्रादिभ्य उपसंख्यानम् (वा) पैङ्गाक्षीपुत्रीयम् , तार्णबिन्दवीयम् । शतरुद्राद्घ च (वा) शतं रुद्रा देवता अस्य शतरुद्रियम् , चाच्छः - शतरुद्रीयम् ।

  

5\. महेन्द्राद्घाणौ च (4-2-29) चाच्छः । सास्य देवता - महेन्द्रियम् हविः । माहेन्द्रम् - महेन्द्रीयम् ।

  

6.द्यावापृथिवी -शुनासीर-मरुत्वद-ग्नीषोम -वास्तोष्पति-गृहमेधाच्छ च (4-2-32)- सास्य देवता । द्यावापृथिवीयम् - द्यावापृथिव्यम् । शुनासीरीयम् , मरुत्वदीयम् , अग्नीषोमीयम् , वास्तोष्पतीयम् , गृहमेधीयम् ।

  

7.केशाश्वाभ्यां यञ्छावन्यतरस्याम् (4-2-48) - अश्वानां समूहः अश्वीयम् / आश्वम् ।

  

8.शर्कराया वा , ठक्छौ च (4-2- 83,84) - चातुरर्थिक्स्य -- ’तदस्मिनस्तीति देशे तन्नम्नि’, ’तेन निर्वृत्तम्’ , ’तस्य निवासः’ , ’अदूरभवश्च’ (4-2-67,68,69,70) -शर्करीयम् ।

  

9.उत्करादिभ्यः छः (4-2-90) - चातुरर्थिकः - उत्करः देशविशेषः - उत्करीयम् , सङ्करीयम्, अग्नीयम् , अनेकीयम् , शालीयम् , मञ्चीयम् , शान्तीयम्, बकीयम् , फलीयम् ....।

  

शैषिकाः --

  

Panini made a सूत्रम् - शेषे (4-2-92) - अपत्यम् , समूहः, विकारः , निवासः etc are अपत्यादिचतुरर्थ्यन्ताः are gone - other than those meanings - संबन्धः ,जातः, भवः etc are to be taken under this शेषाधिकार (also लक्षणम्)

  

(राष्ट्रावारपाराद्घखौ (4-2-93) - ’वृद्धाच्छं बाधित्वा घः - राष्ट्रियः - राष्ट्रीयः इति तु शैषिकाद्यन्यार्थेषु गहाद्याकृतिगणे पाठात् ) ।

  

10\. वृद्धाच्छः (4-2-114) - ’वृद्धिर्यस्याचामादिस्तद्वृद्धम्’, ’त्यदादीनि च’ (1-1-73,74) -शालायां जातः शालीयः मालीयः, तदीयः, यदीयः, एकीयः, युष्मदीयः,अस्मदीयः।

  

11.एङ् प्राचां देशे (1-1-75) - वृद्धसंज्ञं वा - गोनर्दीयः / गौनर्दः ।

’वा नामधेयस्य वृद्धसंज्ञा वक्तव्या’ (वा) दैवदत्तः - देवदत्तीयः ।

घटीयम्(ज्ञानम्) इत्यादि गहादित्वात् इति केचन । नागेशस्तु शेखरे अनेनैव वार्तिकेन इत्याह ।

  

12\. ’भवतष्ठक्छसौ’ (4-2-115) - छस् इति सकारः ’सिति च’ इति पदत्वार्थम् । तेन जश्त्वम् - भवदीयः।

  

13.गर्तोत्तरपदाच्छः (4-2-137) - देशे वाच्ये - वृकगर्तीयम्।

  

14.गहादिभ्यश्च (4-2-138) - गह इति देशनाम - गहीयः। आकृतिगणॊ’यम् ।

  

’ कुग्जनस्य परस्य च ’ (वा) जनकीयम् , परकीयम् । ’देवस्य च’ - देवकीयम् । ’स्वस्य च’ - स्वकीयम् । ’वेणुकादिभ्यः छण् वाच्यः’ -वैणुकीयम् , वैत्रकीयम् , औत्तरपदकीयम्।

  

15.युष्मदस्मदोरन्यतरस्यां खञ्च (4-3-1) - चाच्छः - युष्मदीयः , अस्मदीयः।’प्रत्ययोत्तरपदयोश्च’ (7-2-98) त्वामौ - त्वदीयः , मदीयः।

wherever there is no विधायकसूत्रम् (or वार्तिकम्) but a शिष्टप्रयोग is seen then it may be put under गहादि - if the problem persists then put under पृषोदरादि ।

धन्यो’स्मि

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

