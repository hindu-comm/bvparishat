+++
title = "000 विश्वासो वासुकिजः (Vishvas Vasuki)"

+++
[[विश्वासो वासुकिजः (Vishvas Vasuki)	2016-02-21, 04:06:23 [Source](https://groups.google.com/g/bvparishat/c/nRtA71gFZ5I)]]



सज्जनाः। भवत्सु नैकैश् श्रुतपूर्वाणि स्युः खान्-संस्थाया विद्याप्रसारकाणि लघुचलच्चित्राणि (यथाऽत्र दृश्यते - <https://www.khanacademy.org/math/algebra/introduction-to-algebra/overview_hist_alg/v/the-beauty-of-algebra?ref=staff_video_picks> ) । अथवा "Ted talks" लघुचित्राणि - <https://www.ted.com/talks>।

  

सन्तोषं तनोति मयि तत्सदृशस्य प्रयत्नस्य दर्शनम् भारतीयशास्त्रेषु कलासु च कृतस्य प्रामाणिकस्य। यथा शतावधानीगणेशादयोऽत्र -<https://www.youtube.com/user/shaaledotcom/playlists> , नित्यानन्दमिश्रादयोऽत्र च - <https://www.youtube.com/watch?v=Dw6swQpju7A> , <https://www.youtube.com/watch?v=yISl3tQas-4>।



  

तादृशाः प्रयत्ना अभिनन्दनीया अनुकरणीयाश्चाऽपि। विशिष्याधुनिकजनानाम् अवधानक्षीणताम् अवगत्य लघून्य् एव (तथाऽपि बहूनि) चित्राणि प्रकाश्यन्त इति तोषास्पदम्। एतादृशैः प्रयत्नैर् अस्मज्जनेष्व् अज्ञानं ह्रसिष्यतीति नास्ति संशयः। ***भवत्स्वन्येऽपि विद्वांस एवं कुर्युर् इत्य् आकाङ्क्षे - न तस्य कृते अङ्कनीं (laptopअम्) विहायान्ययन्त्रस्यापेक्षा ।***

  

--  

--  
Vishvas /विश्वासः  
  

