+++
title = "020 Hnbhat B.R."

+++
[[Hnbhat B.R.	2016-02-21, 19:21:38 [Source](https://groups.google.com/g/bvparishat/c/4ZHPiE3Tu_I)]]



Thanks Mr.Hegde, for the beautiful article.

  

धन्यवादाः जनार्दनमहाभागाः भारतनामविषयकलेखनाय।

  

भागवतानुसारेण तु, न दौष्यन्तिर्भरतः, भारतनामकरणे निमित्तम्, अपि तु आदिभरतः, ऋषभयोगिनो नवसु पुत्रेषु प्रथमः।

"५.०४.अथ ह भगवान् ऋषभदेवः स्व-वर्षं कर्म-क्षेत्रम् अनुमन्यमानः प्रदर्शित-गुरुकुल-वासो लब्ध-वरैर् गुरुभिर् अनुज्ञातो गृहमेधिनां धर्मान् अनुशिक्षमाणो जयन्त्याम् इन्द्र-दत्तायाम् उभय-लक्षणं कर्म समाम्नायाम्नातम् अभियुञ्जन्न् आत्मजानाम् आत्म-समानानां शतं जनयामास

**येषां खलु महा-योगी भरतो ज्येष्ठः श्रेष्ठ-गुण आसीद् येनेदं वर्षं भारतम् इति व्यपदिशन्ति**

**  
**

०५.०७. भरतस्तु महा-भागवतो यदा भगवतावनि-तल-परिपालनाय सञ्चिन्तितस्तदनुशासन-परः पञ्चजनीं विश्वरूप-दुहितरम् उपयेमे

तस्याम् उ ह वा आत्मजान् कार्त्स्न्येनानुरूपान् आत्मनः पञ्च जनयाम् आस भूतादिरिव भूत-सूक्ष्माणि सुमतिं राष्ट्रभृतं सुदर्शनम् आवरणं धूम्रकेतुम् इति

।

*अजनाभं नामैतद् वर्षं भारतम् इति यत आरभ्य व्यपदिशन्ति।*

*  
*

अर्थात् ततः पूर्वमेतद् वर्षम् अजनाभवर्षमिति ऋषभदेवेन पालितमिति भागवतस्याभिप्रायः। न ततः पूर्वं भारतमिति नामासीदिति।

  

भागवते ५.१६ अध्याये, सप्तद्वीपानां नववर्षाणां च मर्यादागिरयः वर्ण्यन्ते ---

  

यो वायं द्वीपः कुवलय-कमल-कोशाभ्यन्तर-कोशो नियुत-योजन-विशालः समवर्तुलो यथा पुष्कर-पत्रम्  
*यस्मिन् नव वर्षाणि नव-योजन-सहस्रायामान्य् अष्टभिर् मर्यादा-गिरिभिः सुविभक्तानि भवन्ति*  



भारते ऽप्य् अस्मिन् वर्षे सरिच्छैलाः सन्ति बहवो मलयो मङ्गल-प्रस्थो मैनाकस् त्रिकूट ऋषभः कूटकः कोल्लकः सह्यो देवगिरिर् ऋष्यमूकः श्री-शैलो वेङ्कटो महेन्द्रो वारिधारो विन्ध्यः शुक्तिमान् ऋक्षगिरिः पारियात्रो द्रोणश्चित्रकूटो गोवर्धनो रैवतकः ककुभो नीलो गोकामुख इन्द्रकीलः कामगिरिरिति चान्ये च शत-सहस्रशः शैलास् तेषां नितम्ब-प्रभवा नदा नद्यश्च सन्त्यसङ्ख्याताः  
*** एतासामपो भारत्यः प्रजा नामभिरेव पुनन्तीनामात्मना चोपस्पृशन्ति।  
***

  

  

