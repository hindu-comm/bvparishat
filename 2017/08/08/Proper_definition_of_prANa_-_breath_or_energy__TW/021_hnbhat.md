+++
title = "021 hnbhat"

+++
[[hnbhat	2017-08-10, 16:41:45 [Source](https://groups.google.com/g/bvparishat/c/TWHu6Yf09Yo)]]



प्राणः, पुं, (प्राणिति जीवति बहुकालमिति ।  
प्र + अन + अच् । प्राणित्यनेनेति करणे घञ्  
वा ।)  
1. ब्रह्मा । इति त्रिकाण्डशेषः ॥  
2. हृन्मारुतः । (यदुक्तम् ।  
“हृदि प्राणो गुदेऽपानः समानो नाभिसंस्थितः ॥कण्ठदेशेप्युदानः स्याद्व्यानः सर्वशरीरगः ॥ ४०॥

”)  
3. काव्यजीवः ।  
4. अनिलः ।  
5. बलम् । (यथा,  
हरिवंशे । ८६ । ३६ ।  
“बाहुप्राणेन शूराणां समाजोत्सवसन्निधौ ॥”)  
पूरिते, त्रि । इति मेदिनी ॥  
6. सूक्ष्मशरीरसम-  
ष्ट्युपहितचैतन्यम् ॥  
7. प्राग्गमनवान् नासाग्रस्थानवर्त्ती वायुः । इति वेदान्तसारः ॥ तस्य  
कर्म्मबहिर्गमनम् । इति श्रीधरस्वामी ॥  
तस्य रूपं स्थानानि च यथा, --  
“इन्द्रनीलप्रतीकाशं प्राणरूपं प्रकीर्त्तितम् ।  
आस्यनासिकयोर्म्मध्ये हृन्मध्ये नाभिमध्यगे ॥  
प्राणालय इति प्राहुः पादाङ्गुष्ठेऽपि केचन ॥”  
इति योगार्णवः ॥  
(यथा, महाभारते । १२ । ३२८ । ३५ ।  
“प्राणिनां सर्व्वतो वायुश्चेष्टां वर्त्तयते पृथक् ।  
प्राणनाच्चैव भूतानां प्राण इत्यभिधीयते ॥”)  
पञ्चप्राणविवरणं बहुवचनान्तप्राणशब्दे द्रष्ट  
व्यम् ॥  
8. धातुः पुत्त्रः । यथा, --  
“आयतिर्नियतिश्चैव मेरोः कन्ये महात्मनः ।  
भार्य्ये धातृविधात्रोस्ते तयोर्जातौ सुतावुभौ ॥  
प्राणश्चैव मृकण्डुश्च पिता मम महायशाः ॥”  
इति मार्कण्डेये रुद्रसर्गाध्यायः ॥  
9. धरपुत्त्रविशेषः । यथा, मत्स्यपुराणे । ५ । २३-२४ ।  
“द्रविणो हव्यवाहश्च नरपुत्त्रावुभौ स्मृतौ ।  
कल्यानिन्यां ततः प्राणो रमणः शिशिरोऽपि च ॥  
मनोहरा धरात् पुत्त्रानवापाथ हरेः सुता ॥”)

According to Yoga,

इडापिङ्गलासुषुम्णा च तिस्रो नाड्युदाहृताः । सततं प्राणवाहिन्यः सोमसूर्याग्निदेवताः ॥ ३२॥  
प्राणोऽपानः समानश् चोदानो व्यानौ च वायवः । नागः कूर्मोऽथ कृकरो देवदत्तो धनञ्जयः ॥ ३३॥  
हृदि प्राणो वसेन् नित्यं अपानो गुदमण्डले । समानो नाभिदेशे स्यादुदानः कण्ठमध्यगः ॥ ३४॥  
उद्गारे नागाख्यातः कूर्म उन्मीलने स्मृतः । कृकरः क्षुतकृज्ज्ञेयो देवदत्तो विजृम्भणे ॥ ३५॥  
न जहाति मृतं चापि सर्वव्यापि धनञ्जयः । एते सर्वासु नाडीषु भ्रमन्ते जीवरूपिणः ॥ ३६॥  

In classical literature, praaNa is used in plural synonymous to asu = life collectively for the five or ten --

'*पुंसि भूम्न्यसवः*प्राणा:' इत्यमरः२-८-११९.  
  

On 10 August 2017, at 09:55, "S. L. Abhyankar" \<[sl.abh...@gmail.com]()\> wrote:

\>  
\>  
\>यदि विषयः प्राण-शब्दस्य व्याख्येत्यस्ति प्राण-शब्दः (प्र+अण् )-धातुतः वा (प्र+अन्)-धातुतः\|  
\>  
\>धातुपाठे(यथा अत्र पठ्यते)  
\>  
\>अण्-धातुः भ्वादिः परस्मैपदी शब्दार्थे, तथा दिवादिः आत्मनेपदी प्राणने इति \|  
\>अन्-धातुः अदादिः परस्मैपदी प्राणने, तथादिवादिः आत्मनेपदी प्राणने इति \|दृश्यते अन् / अण् इति द्वौ धातू नैव \| प्र-इत्यस्मिन् उपसर्गे यः रेफः तेन अन्-इत्यस्य न्-कारस्य ण्-कारः भवति \| मूल-धातुः अन्-इत्येव खलु ?  
\>  
\>दृश्यते द्वयोरपि धात्वोः प्रयोगः प्रायः "प्राणने" एव \| ततो विचारणीयम्प्राणनमिति किम् ?  
\>  
\>मनस्यागच्छति प्राणनमिति चेतनम् \| अतः येन चेतना भवति स एव प्राणः \| यदा प्राणी निष्प्राणो भवति सः निश्चेतनोऽपि वर्तते \| एवं विचार्य "येन चेतना भवति स एव प्राणः" इति प्राण-शब्दस्य व्याख्या निष्पद्यते \|  
\>  
\>--  
\>You received this message because you are subscribed to the Google Groups "भारतीयविद्वत्परिषत्" group.  

\>To unsubscribe from this group and stop receiving emails from it, send an email to [bvparishat+...@googlegroups.com]().



