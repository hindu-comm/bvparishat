+++
title = "001 Subrahmanyam Korada"

+++
[[Subrahmanyam Korada	2017-06-08, 21:03:46 [Source](https://groups.google.com/g/bvparishat/c/0uy0FrmG-q0)]]



नमो विद्वद्भ्यः

अंत विषयः मया महावाक्यविचारे चर्चितः ---

प्रतिज्ञाहेतूदाहरणोपनयनिगमनान्यवयवाः इति सूत्रेण न्यायवाक्यस्य प्रतिज्ञादयः पञ्चैवावयवाः(अन्यूनानतिरिक्तम्) इति सूचितम्। अवयवानां संख्याविषये बहवो मयभेदाः सन्तीति वृद्धाः।तन्निराकरणार्थमेव अक्षपादस्यायमभिसन्धिः। तथाहि- - उदाहरणनिगमने द्वावेवावयवा इति बौद्धाः।प्रतिज्ञाहेतूदाहरणानि उदाहरणोपनयनिगमनानि वा त्रीण्येवावयवा इति मीमांसकाः। केषांचन नैयायिकानां , जैनानां भद्रबाहोश्च मरते
प्रतिज्ञा-प्रतिज्ञाविभक्ति-हेतु-हेतुविभक्ति-विपक्ष-विपक्षप्रतिषेध- दृष्टान्त-शड़्का-शड़्काप्रतिषेध- निगमनाख्यानि दशावयवाः। केचन नैयायिकास्तु जिज्ञासा- संशय- शक्यप्राप्ति- प्रयोजन- संशयव्युदासाख्यपञ्चावयवसहितप्रतिज्ञाद्यवयवसमूह एवं (दशावयवसमूहः) न्याय इति कथयन्ति।

धन्यो'स्मि।

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+unsubscribe@googlegroups.com]().  
> To post to this group, send email to [bvpar...@googlegroups.com]().  
> For more options, visit <https://groups.google.com/d/optout>.  

