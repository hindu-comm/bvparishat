+++
title = "003 Ajit Krishnan"

+++
[[Ajit Krishnan	2017-06-12, 20:38:02 [Source](https://groups.google.com/g/bvparishat/c/61XWQJ9diow)]]



नमस्ते,

  

बोधायनगृह्यसूत्रे शेषसूत्रे चतुर्दशः खण्डः

  

अथ भीमरथशान्तिं व्याख्यास्यामः ॥

अथाप्युदाहरन्ति "सप्तत्यां जायते मृत्युः नॄणां भीमरथाभिधः ।

दारनाशः पुत्रनाशो धननाशो रुजस्तथा ॥

षण्मासान्मृत्युमाप्नोति विपत्तिर्महती भवेत् ॥" इति ॥

...  

----------------

शान्तिकुसुमाकरे शैवागमोक्ता भीमरथशान्तिः --

  

अथातः संप्रवक्ष्यामि शान्तिं भीमरथाभिधाम् ।

सर्वारिष्टप्रशमनीं शतायुष्यविवर्धनीम् ॥

जन्मनः सप्ततितमे वर्षे तु समुपस्थिते ।

अवश्यं जायते मृत्युर्नॄणां भीमरथाभिधः ॥

दारानाशः पुत्रनाशो धननाशो भवेत्तदा ।

षण्मासान्मृत्युमाप्नोति विपत्तिर्महती भवेत् ।

तद्दोषशमनार्थाय शान्तिं कुर्याद्यथाविधि ॥  

...

----------------

शान्तिरत्नाकरे शैवागमोक्ता भीमरथशान्तिः --

  

अथातः संप्रवक्ष्यामि शान्तिं भीमरथाभिधाम् ।

सप्तत्यां जायते मृत्युः नॄणां भिमरथाभिधः ॥

दारनाशः पुत्रनाशो धननाशो रुजस्तथा ।

षण्मासान्मृत्युमाप्नोति विपत्तिर्महती भवेत् ॥

तद्दोषशमनार्थाय शान्तिं कुर्याद्यथाविधि।  

...

----------------

शान्तिकुसुमाकरे शौकनोक्ता भीमरथशान्तिः --

  

शौनकः --

अथातः संप्रवक्ष्यामि शान्तिं भीमरथाभिधाम् ।

हायने सप्ततितमे मृत्युर्भीमरथो भवेत् ॥

षण्मासान्मृत्युमाप्नोति धनहानिस्तथैव च ।

पुत्रदारादिनाशश्च द्रव्यधान्यपशुक्षयः ॥

तद्दोषशमनार्थाय शान्तिं कुर्याद्विधानतः ॥

...

----------------

शान्तिरत्नाकरे शौनकोक्तभीमरथशान्तिक्रमः --

  

शौनकोऽहं प्रवक्ष्यामि शान्तिं भीमरथाभिधाम् ।

जननात् सप्ततौ वर्षे मृत्युर्भीमरथो भवेत् ॥

षण्मासान्मृयुमाप्नोति धनहानिस्तथैव च ।

पुत्रदारादिनाशश्च द्रव्यधान्यपशुक्षयः ॥

तद्दोषशमनार्थाय शान्तिं कुर्याद्विधानतः ॥

...

  

  अजितः

  

  



  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+unsubscribe@googlegroups.com]().  
> To post to this group, send email to [bvpar...@googlegroups.com]().  
> For more options, visit <https://groups.google.com/d/optout>.  

  

