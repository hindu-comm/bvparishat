+++
title = "015 shankara"

+++
[[shankara	2017-06-05, 09:49:18 [Source](https://groups.google.com/g/bvparishat/c/q2vc7z-K9j0)]]



Namaste,

  

Giving below Unicode text of the post by Dr. P.V. Narayanan for the convenience of members who could not read the original post which was in DVTT Surekh, a non-Unicode font.  

  

----------------------  

अत्र प्रचलन्ती इयं चर्चा सर्वात्मना अज्ञानमूला भवति। कथमीदृश्यो चर्चाः सङ्घपरिवारस्य मृषावादान् दृढमनुधावन्ति, तान् पुनराविष्कुर्वन्ति च इत्यस्य निदर्शनमपि भवतीदम्। (एवमुच्यमाने केषाञ्चिन्मनसि रोषः फेनायेत एत्यवैमि। क्षमन्ताम्, वच्मि कथमेतदुपपन्नमिति।)  
  
प्रथमं तावदिदमवधेयं यत् कालटि श्रीशङ्कराचार्य संस्कृतविश्चविद्यालयस्य शृङ्गेरिमठेन सह न कोऽपि सम्बन्धो वर्तते। नापि चास्य प्रारम्भाय पश्चात् प्रचालनाय वा मठात्तस्मात् एकस्यापि रूप्यकस्य साहाय्यं स्वीकृतम्। विश्चविद्यालयस्य समारम्भावसरे धनदानार्थं मठस्य सज्जता विज्ञापिता आसीत्। ‘मठेन धनं दीयते चेत् विश्वविद्यालयस्य अधिकारिषु विशिष्टं किमपि स्थानं (Supreme Dean) मठाधिपतये परिकल्पनीयम्’, इति मठस्य पक्षतः कस्मिंश्चिन्निर्देशो जाते केरलसर्वकारेण (तत्कालिकेन काङ्ग्रेस्दलेन नीयमानेन सर्वकारेण!) धनेन समं स निर्देशोऽपि निराकृत इति ख्यात एव वृत्तान्तः। ततः परस्मिन्नपि काले सङ्घपरिवारीयाणि कानिचन दलानि स्वीयैः नैकैरसत्यवादैः सार्धम् इदमप्यलीकं प्रचारयन्ति वर्तन्ते। तदेतदेवाधुना सर्वविद्याविचक्षणाः केचिदु द्घोषयन्ति।  
  
अन्यच्चेदं वहुभिर्बहुधोदितमपि वक्तव्यमस्ति- व्यतीतेषु युगेषु अस्माकं समाजे गौः कथं पश्वन्तरेभ्यो महत्त्वमुपागाद् इति वस्तुनिष्ठया दृष्ट्या विचार्यते चेत् अद्य गवर्थं क्रियमाणो ‘वादकोलाहलः’ चिन्ताराहित्यस्य फलरूपम्, अपि च कैश्चित् स्वीयराजनीतिलक्ष्याणां साधनत्वेन उपयुज्यमानश्च भवतीति स्फुटमेव प्रतीयेत। यतेा हि, कृषिवृत्तिप्रधानायां आर्थिकव्यवस्थायाम् अस्माकं समाजे गोः यादृशं प्रामुख्यमासीत् तादृशम् अद्यत्वे नास्तीति सुव्यक्तमेवैतत्तत्थ्यं विचारशीलानां सुमतिनाम्। (भारतस्य स्वातन्त्र्यलब्धिकालेऽपि देशोऽयं कृषिप्रधानोऽभूत्, सा आर्थिकव्यवस्थायाः ‘पृष्ठास्थिः’(backbone) अप्यवर्तत। अत एव भारतस्य संविधानेऽपि गोसंरक्षणं विषयान्तरैः सह स्थानमलभत।) अतः ‘सर्वे गावो यथेच्छं वध्याः’ इति निष्कर्षस्तु अत्यन्तमनुचितो भवति। ये तावद् गामाराधयन्ति तेषां तावत्तदर्थमधिकारोऽस्ति। तथैव ये गोमांसं आहर्तुमिच्छन्ति तेषां तदर्थम् अधिकारः स्वातन्त्र्यञ्च विद्यत एव। इयञ्च प्रथा बहुभ्यः शतकेभ्य देशेऽत्र प्रचरन्ती वर्तते। कथमित्थं समनन्तरे भूते वर्तमाने च युगे सङ्घर्षस्य सङ्ग्रामस्य विवादस्य च हेतुः संवृत्तः इत्यपि सुधीभिर्विचारणीयम्।  
  
कैश्िचदाराध्यमानो जन्तुविशेषः अन्येन केनापि द्रुह्रो वध्यो वा न भवतीति वादस्तु न युक्तिसहो भवति। तदेवं सति मूषिकोऽपि अवध्यः सञ्जायेत। तमपि केचिद्दिव्यं मत्त्वा आराधयन्ति। अपि च, मूषिकानपि अश्नन्तो जनाः अस्माकं देशे सन्ति (कदाचित् किमपि भोजनान्तरम् अलब्ध्वैव महत्यस्मिन् देशे ते तथा कुर्वन्ति, अन्ये तु तद्भुक्तिशीलाः।) । ततोऽप्यधिकतया, अस्माकं देशे समुत्पाद्यमानस्य खाद्यधान्यसञ्चयस्य अष्टौ प्रतिशतं भागः मूषिकैरात्मसात्क्रियते इति तत्क्षेत्रीयाः विचक्षणाः निगदन्ति। अर्थात्, अनेककोटिसङ्ख्याकानां जनानां कृते पर्याप्तं धान्यं विनाशयन्तो मूषिकाः अपि अवध्यत्वम् अभियान्ति। एवमनेकाः अनुकूलाः (ध्रुवमेव, प्रतिकूलाश्च) युक्तयः अत्र प्रदर्शयितुं शक्यन्ते।  
  
केरलेषु तु, बहोः कालात् जनेषु प्रतिशतं पञ्ञाशतोऽप्यधिकं सर्वधर्मणामप्यनुयायिनः जनाः गोमांसादिनो भवन्ति। स्वीयभोजनं निश्चेतुं विद्यमानस्य अधिकारस्य निषेधे क्रियमाणे तद्विरुध्य यः प्रतिषेद्धुमपि (to protest) न क्षमते सः कथं आधुनिको मानवो भवितुमर्हति? यतो हि, जनाः जानन्त्येव यद् अद्य तैः अनुभूयमानं स्वातन्त्र्यं पौराधिकाराश्च बहुभिस्तादृशैः प्रतिषेधैः तदर्थं वहूनां प्राणत्यागैश्चैवसमासादिता भवन्तीति। विश्वविद्यालयेष्वपि एतदेवाधुना समुपलक्ष्यते। एतस्य च दर्शने अस्माभिस्तावत् हृष्टैर्भाव्यमस्ति- यदस्माकं युवकाः स्वीयमुत्तरदायित्वं निर्वहन्तीति।  
  
अन्ते इयमन्या सूचना- कालटि श्रीशङ्कराचार्य संस्कृतविश्वविद्यालयः न केवलं संस्कृतस्य तदनुबन्धिनां च विषयाणां विश्वविद्यालयो भवति। तत्र विद्यमानेषु उपपञ्चविंशतिविभागेषु केवलं सप्त वा अष्टौ वैव संस्कृतसम्बन्धिनो भवन्ति।नाम्ना आदिशङ्कराचार्यं समादृत्य वृत्त्या लक्ष्येण च विश्वविद्यालयोऽयं संस्कृतं विषयान्तराण्यपि यथाशक्ति समुपसेवमानोऽस्ति। विद्यां विना न कस्यचिदपि सपर्या महत्त्वापादनं वा तस्य नयः लक्ष्यञ्च भवति।



regards  
shankara

  
  

------------------------------------------------------------------------

**From:** Nagaraj Paturi \<[nagara...@gmail.com]()\>  
**To:** [bvpar...@googlegroups.com]()  
**Sent:** Monday, 5 June 2017 9:30 AM  
**Subject:** Re: {भारतीयविद्वत्परिषत्} Beef festival in Sankaracharya Uhiversity, Kalady  

  



To unsubscribe from this group and stop receiving emails from it, send an email to [bvparishat+...@googlegroups.com]().



