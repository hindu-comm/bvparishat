+++
title = "012 उज्ज्वल राजपूत"

+++
[[उज्ज्वल राजपूत	2017-04-06, 16:17:58 [Source](https://groups.google.com/g/bvparishat/c/eN49VWo4toI)]]



The Student's Guide to Sanskrit Composition (Being a treatise on Sanskrit Grammar and Syntax) by **Vaman Shivaram Apte.**  

इस आधुनिक पुस्तक से लिया गया यह लेख पढ़ें।  

[![](https://lh3.googleusercontent.com/-jHCc0NuZZww/WOXmpDP-gtI/AAAAAAAAARk/8QbvGw5KFYge7QBmUpg025xP0JY081q-ACLcB/s1600/Screenshot%2Bfrom%2B2017-04-06%2B12-14-00.png)](https://lh3.googleusercontent.com/-jHCc0NuZZww/WOXmpDP-gtI/AAAAAAAAARk/8QbvGw5KFYge7QBmUpg025xP0JY081q-ACLcB/s1600/Screenshot%2Bfrom%2B2017-04-06%2B12-14-00.png)  
और यह भी।  

[![](https://lh3.googleusercontent.com/-vOKE4y3dDTM/WOXmys3Hz1I/AAAAAAAAARo/lSybiX9ikb8rJngt28OWtMRzsa7WHOAGwCLcB/s1600/Screenshot%2Bfrom%2B2017-04-06%2B12-14-35.png)](https://lh3.googleusercontent.com/-vOKE4y3dDTM/WOXmys3Hz1I/AAAAAAAAARo/lSybiX9ikb8rJngt28OWtMRzsa7WHOAGwCLcB/s1600/Screenshot%2Bfrom%2B2017-04-06%2B12-14-35.png)

जैसा कि लेख क्रमांक 219 में कहा गया है, **वह पाठ पढ़ रहा हे** इस का अनुवाद होगा **स पाठमधीते।** न कि **अधीयानोऽस्ति।** इसी प्रकार **मैं जा रहा हूँ** को संस्कृत में **अहं गच्छामि** कहेंगे न कि **गच्छन्नस्मि**।  
लेख 145 में जो उदाहरण दिए हैं, वे **लक्षणहेत्वोः क्रियायाः** के द्वारा **लक्षण** अर्थ में सिद्ध हो जाते है। (वल्मीकाग्रों को तोड़ता और गरजता फिर रहा है, इंतज़ार करता हुआ बैठा था)। जैसा कि आप्टे जी ने कहा है, भू और अस् के साथ इस तरह के प्रयोग (लगातार करने के अर्थ में) दुर्लभ हैं सो सही ही है। पुराने संस्कृत साहित्य में ऐसे प्रयोग यदि किसी को मिलें तो अवश्य बताएँ।  
  
आधुनिक संस्कृत में लोग इस तरह के प्रयोग बहुलता से करने लगे हैं। इसका प्रमुख कारण दूसरी भाषा से अनुवाद करने की प्रवृत्ति है। पुराने समय में संस्कृत में रचनाएँ या तो वे लोग करते थे जिन्होंने बचपन से ही परंपरा के द्वारा संस्कृत सीखी होती थी या फिर किसी महान साहित्य जैसे रामायण, महाभारत, पुराण आदि को प्रेरणा के रूप में रखकर नया साहित्य रचते थे। इससे इनकी भाषा भी अपने आप ही उस आधारभूत साहित्य से मेल खाती थी। वहीं आज ऐसा साहित्य लिखा जाने लगा है जिसकी प्रेरणा संस्कृतेतर भाषाओं के साहित्य से ली जाती है। इस कारण संस्कृत में बहुत से ऐसे प्रयोग बहुलता से किए जाते हैं जो पहले नहीं होते थे या कभी कभार होते थे। यहाँ ये ध्यान देने की बात है कि ये नये प्रयोग नये विषय की ज़रूरत के हिसाब से न होकर केवल प्राथमिक भाषा संस्कृत न होने के कारण हैं।  

