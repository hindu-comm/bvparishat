+++
title = "006 उज्ज्वल राजपूत"

+++
[[उज्ज्वल राजपूत	2017-04-03, 14:14:48 [Source](https://groups.google.com/g/bvparishat/c/eN49VWo4toI)]]



संस्कृत में **अहं गच्छन्नस्मि** इस तरह के प्रयोग अशुद्ध हैं। इस तरह के वाक्य गूगल पर सर्च करने पर केवल अत्यंत आधुनिक प्रयोग ही दिखाई देते है। यह देखें [https://www.google.co.in/search?q=गच्छन्नस्मि](https://www.google.co.in/search?q=गच्छन्नस्मि)। यदि इस वाक्य का कोई अर्थ करना ही पड़े तो वह होगा कि **मैं जाता हुआ भी विद्यमान हूँ।** देखें **लक्षणहेत्वोः क्रियायाः** (३।२।१२६ पा॰)  
  
**मैं जाता हूँ** और **मैं जा रहा हूँ** इन दोनों ही अर्थों को संस्कृत में आम तौर पर **अहं गच्छामि** इस प्रकार बोला जाता है। **मैं जाता हूँ** में आदत पर विशेष ज़ोर देना हो तो **अहं नित्यं गच्छामि** / **अहं प्रतिदिनं गच्छामि** / **अहमसकृद्गच्छामि** ऐसे कह सकते हैं।  
  
भविष्य के अर्थ में जैसे **अब जाता हूँ** या **जाऊँगा** इत्यादि में **एष गच्छामि** या **गमिष्यामि** ऐसे बोल सकते हैं।  

