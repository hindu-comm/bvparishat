+++
title = "002 उज्ज्वल राजपूत"

+++
[[उज्ज्वल राजपूत	2017-04-29, 17:38:49 [Source](https://groups.google.com/g/bvparishat/c/vlMLlM5x3Lk)]]



शनिवार, 29 अप्रैल 2017 को 10:11:23 पूर्व UTC+5:30 को, Nityanand Misra ने लिखा:

> 
> > 
> > 'जि जये' इत्यस्माद्धातोः शतरि प्रत्यये ततश्च उगितश्च (पा॰सू॰ ४.१.६) > इति ङीपि नुमागामे जयन्ती इति सिद्धम्। हिन्द्यामर्थान्तरे व्यवह्रियते। >
> 
> > 

  
भवता कृतेन व्युत्पत्तिनिदर्शनेन दृढमनुगृहीतोऽस्मि। तथापि तस्मादेव धातोः तॄभूवहिवसिभासिसाधिगडिमण्डिजिनन्दिभ्यश्चेत्यनेनोणादिसूत्रेण षित्सञ्ज्ञकझच्प्रत्ययविधाने हलन्त्यं तस्य लोपो झोऽन्त सार्वधातुकार्धधातुकयोरेचोऽयवायाव इति यथाक्रमेण जयन्तेति सम्पन्ने ततः षिद्गौरादिभ्यश्चेति ङीषि भूयो हलन्त्यं लशक्वतद्धिते चेति षकारङकारयोर्लोपेन सिद्धं जयन्तीत्येतच्छब्दं बहुलं प्रयुक्तत्वादुणादीनां किञ्चित्सन्निकर्षार्हतरार्थं हिन्दीजयन्त्या ननु। एवं सत्यपि जयत्ययमेनमननेनास्मादस्मिन्नित्येतेषु बहुष्वप्युणादिसिद्धत्वादर्थेषु नैकमपि पश्यामि यो हिन्दीजयन्त्या यथापेक्षितं साम्यं भजते।  
  
**तत्कः शब्दः संस्कृते हिन्दीजयन्त्याः समानार्थीति स्थितः प्रश्नः।** कुतो हिन्द्यामेव। अन्यास्वपि भारतीयासु भाषासु तस्मिन्नेवार्थे प्रयुज्यमाना दृश्यते जयन्तीति सञ्ज्ञा। यथाऽद्यैव यावदहं राजस्थानपत्रिकाया बेङ्गुळूरुसंस्करणमुद्घाट्य प्रेक्षितवाँस्तदा पश्यामि मुख्यमन्त्रिसिद्धरामय्यावर्यस्य चित्रेण सह बसवेश्वरस्य चित्रं ययोरन्तरा मुद्रितं स्थूलाक्षरैः ಜಗಜ್ಯೋತಿ ಬಸವೇಶ್ವರ ಜಯನ್ತ್ಯೋತ್ಸವ (जगज्योति बसवेश्वर जयन्त्योत्सव) इति।  

