+++
title = "001 Nityanand Misra"

+++
[[Nityanand Misra	2017-04-21, 20:32:11 [Source](https://groups.google.com/g/bvparishat/c/CS2o-AaR-vA)]]



  
  
On Friday, 21 April 2017 18:35:36 UTC+5:30, vishnu namboodiri k wrote:

> 
> > विद्वांस: ...."सप्तर्षिहस्तावचितावशेषाणि" इति कुमारसम्भवे प्रथमसर्गे > प्रयोग: । अवशेषशब्दे कर्मण्यणिति तत्र मल्लिनाथग्रन्थ: । असौ किम्, > अपपाठ: स्यात्? --विष्णुनम्पूतिरि:।। >
> 

  

अपपाठ एव। सुधाकरमालवीयसंपादिते संस्करणे “कर्मण्यप्रत्ययः” इति पाठो लभ्यते। स एव साधुरिति मन्ये।यतो हि “अवशेष”शब्दे घञ्प्रत्ययो वर्तते तस्य चानुबन्धलोपे “अ”इत्येवावशिष्यते। नास्त्यत्र कर्मोपपदं येन “कर्मण्यण्”
(पा॰सू॰ ३.२.१) इति सूत्रं प्रवर्तेत।“सप्तर्षिहस्तावचितेभ्यः अवशेषम् सप्तर्षिहस्तावचितेभ्यावशेषम्” इत्यत्र “सप्तर्षिहस्तावचितेभ्यः” इत्युपपदमवशेषणक्रियायाः कर्म नास्ति। मल्लिनाथटीकायां “कर्मणि” इत्यनेन “अवशेष”शब्दे घञ्प्रत्ययः (“अ”प्रत्ययः) कर्मणि विहित इति सूचितः। अवशिष्टमित्यवशेषः। एवमेव “अध्यात्मरामायणेऽपाणिनीयप्रयोगाणां विमर्शः” इति ग्रन्थस्य द्वितीयाध्याये शेषशब्दस्य विषयेऽस्मद्गुरुभिरुक्तम्—“यद्वा शिष्यते सर्वेभ्यः कारकप्रातिपदिकार्थेभ्यो व्यावर्तत इति शेषः इति अकर्तरि च कारके सञ्ज्ञायाम् (पा॰सू॰ ३.३.१९) इत्यनेन कर्तृभिन्ने कर्मणि कारके घञि गुणे सिद्धम्।”

  



  

[![](https://lh3.googleusercontent.com/-pTdi_ouo7zY/WPoX4srUMbI/AAAAAAAACOg/7k5GLHNan4A1ZFN-f25h2njfOGMoxK2gQCLcB/s320/ks_1_16_mallinatha.png)](https://lh3.googleusercontent.com/-pTdi_ouo7zY/WPoX4srUMbI/AAAAAAAACOg/7k5GLHNan4A1ZFN-f25h2njfOGMoxK2gQCLcB/s1600/ks_1_16_mallinatha.png)



