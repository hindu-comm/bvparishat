+++
title = "002 V Subrahmanian"

+++
[[V Subrahmanian	2017-04-23, 23:28:16 [Source](https://groups.google.com/g/bvparishat/c/D_7fucM3wmg)]]



2017-04-21 22:15 GMT+05:30 श्रीमल्ललितालालितः \<[lalitaalaalitah@lalitaalaalitah.com]()\>:  

> 
> > इदं श्रूयते यत् भगवत्पादैः शङ्कराचार्य्यैर्मातुरन्त्येष्ट्यादिकं > कर्म्माचरितम् । तत्रेयं जिज्ञासा यत् -
> > 
> > इदं संन्यासशास्त्रविरुद्धं न वा ।
> > 
> > 
> > नास्ति चेदपि शिखायज्ञोपवीतरहितेन यतिना तेन कृतं तत् किं शास्त्रीयं > लौकिकं वा ।
> > 
> > 
> > शास्त्रीयञ्चेत्तस्य सफलत्वं न वा ।
> > 
> > 
> > लौकिकञ्चेत्संन्यासशास्त्रविरोधि न वा । >
> 
> >   
> > 
> > 
> > अत्र लोकदृष्टिचतुराणां प्रवृत्तिं न काङ्क्षे । ये > धर्म्ममीमांसास्मृत्यादिषु कृतश्रमास्त एव वदेयुः । >
> 
> > 
> > 
> >   
> > 
> > 
> > द्वैताद्वैतादिमतभेदेनात्र दृष्टिभेदो भवति न वा इत्यपि जिज्ञासितम् । अत > एव अद्वैतिभिन्ना अपि किञ्चिद्वदन्तु । >
> 
> > 

  

अत्र विदुषःप्रणम्येदमुच्यते -

  

नाहं धर्मशास्त्रकोविदः । तथापि मनःप्रतिभातविषयमत्र वक्तुमुत्सहे ।

  

येन ग्रन्थेन श्रीशंकराचार्यसंन्यासतदुत्तरचरितजातं श्रूयते तेनैव ग्रन्थेन तच्चरितसाध्वसाधुविषयकजिज्ञासाप-रिहारोऽपि ज्ञायते । तथा हि - माधवीयशंकरविजये चतुर्दशतमसर्गे स्वमात्रन्त्येष्टिकर्मविवरणावसरे ग्रन्थकृता इदमुच्यते -

  

<https://archive.org/details/Shankara.Digvijaya.Satika>  

  

![Inline image 3](https://groups.google.com/group/bvparishat/attach/c2e341ec0a420/image.png?part=0.3&view=1)

  

तत्र टीकायाम् -

  

  

![Inline image 4](https://groups.google.com/group/bvparishat/attach/c2e341ec0a420/image.png?part=0.2&view=1)

तेनावगम्यते यद्यतेरेतादृशकर्मस्वधिकारं शास्त्रं नाङ्गीक्रियते इति । तत्र टीकोदाहृतश्लोकः श्रीमद्भागवते दृष्टः । श्रीकृष्णकृतरासक्रीडावर्णनश्रवणानन्तरं परीक्षित्कृतप्रश्नस्य श्रीशुकाचार्यसमाधानरूपो‍ऽयं श्लोकः । विजयग्रन्थे मूले ’तेजस्विनाम्’ इति पदं भागवतस्थतेजीयसामित्यस्य प्रत्यभिज्ञां जनयति ।

  

यद्यपि शास्त्रासम्मतं तन्मातृशरीरदहनकार्यं तद्यथोक्तफलप्रापकं वा न वा इति प्रश्नोऽपि तेनैव ग्रन्थेन

समाधीयते -

  

अत्र सामान्यतया वयमौर्ध्वदेहिककर्मणः फलभूततयैव तज्जीवस्य गतिं चिन्तयामः । प्रेतशरीरस्य वैतरण्यादितारणे अपरकर्मकर्तुः श्रद्धा अपेक्ष्यते । परन्तु अत्र ग्रन्थे कथा एवं गच्छति यत् मातुरन्तिमकाले तत्प्राप्तशंकराचार्यैः तस्याः मनःस्थितिमवगम्य तया ईप्सितलोकप्राप्तिः साधिता इति । ततः परमेव तन्मृतदेहदाहनं कृतम् । अत्रापि ग्रन्थवर्णितनयेन किं तत्प्रसिद्धान्त्येष्टिकर्म वा इति न वक्तुं पारयामः । यतो हि तत्र केवलं देहदाहनक्रिया वर्णिता न तु तत्र तदुचितलोकप्रसिद्धवैदिकमन्त्रादिकलापवर्णनाभावात् ।

  

![Inline image 1](https://groups.google.com/group/bvparishat/attach/c2e341ec0a420/image.png?part=0.1&view=1)

  

  

![Inline image 2](https://groups.google.com/group/bvparishat/attach/c2e341ec0a420/image.png?part=0.4&view=1)

  

एवञ्च देहदहनात्पूर्वमेव तस्याः परपदप्राप्तिरभवत् । तेन च ग्रन्थपाठान्नेदं मुख्यान्त्येष्टिरित्यवगम्यते । कथं तर्हि ’यद्यप्यशास्त्रीयतया विभाति तेजस्विनां कर्म..’ इद्याद्याक्षेपः क्रियते इति चेत् तत्रोक्तं कर्म देहदाहनतत्सम्बन्धि स्वजनशापोच्चारणादिकमुद्दिश्य इति ज्ञातव्यम् । यतेः तादृशकर्मायोगात् । अत्राशास्त्रीयत्वं द्वेधा वक्तुं शक्यते - शास्त्रोक्तनयेन तदकरणम्, यत्यकार्यं तत्र कृतम् इति च । 

  

अपि च संन्यासिनामधिकारः कर्मसु इति सामान्यजिज्ञासा आत्मवित्संन्यासिविषयाद्भिद्यते । आत्मवित्संन्यासिकृतलोकविध्युल्लङ्घनं तस्य न बाधाय । अनात्मवित्तस्य तु अदृष्टद्वारा बाधप्रसङ्गो अस्त्येवेति
वैलक्षण्यम् । अत एवास्मिन्ग्रन्थे शंकराचार्याणां शिवावतारत्वातिरिक्ततया आत्मवित्त्वमप्यङ्गीकृत्य समाधानमुच्यते । ’निस्त्रैगुण्ये पथि विचरतां को विधिः को निषेधः’ इति वचनबलमस्ति ।यस्य नाहङ्कृतो भावो बुद्धिर्यस्य न लिप्यते ।हत्वापिस इमांल्लोकान्न हन्ति न निबध्यते ॥ भ.गी. १८. १७ ॥य एवं वेत्ति पुरुषं प्रकृतिं च गुणैः सह । सर्वथावर्तमानोऽपिन स भूयोऽभिजायते ॥ १३. २३ ॥ इति च ।

  

अत एवाहं मन्ये धर्मशास्त्रम् आत्मविदितरानेव विषयीकृत्य प्रवर्तते इति । धर्माधर्मौ तानेव स्पृशतः नात्मज्ञम् । धर्मशास्त्रं कर्तारमेवाधिकृत्य प्रवर्तते न तु पुरुषकृतकार्यात् लोके य उपकृतो वा अपकृतो वा भवेत्तमधिकृत्य । तेनेदमवसीयते यत् श्रीशंकराचार्या एतस्या जिज्ञासाया अविषयभूता इति ।

  

यन्मयोक्तमुपरि तत्र दोषादोषौ परिशील्य शास्त्रज्ञाः स्वीयाभिप्रायं वदेयुरिति सम्प्रार्थ्य विरम्यते ।

  

ऒम्

  





> 
> > 
> > 
> > 
> > 
> > श्रीमल्ललितया लालितः >
> 
> > ललितालालितः >
> 
> > 
> > --  

> You received this message because you are subscribed to the Google > Groups "शास्त्रम्" group.  
> To unsubscribe from this group and stop receiving emails from it, send > an email to [shaastram+unsubscribe@googlegroups.com]().  
> To post to this group, send email to [shaa...@googlegroups.com]().  
> Visit this group at <https://groups.google.com/group/shaastram>.  
> To view this discussion on the web visit > [https://groups.google.com/d/msgid/shaastram/CAJH_SbxNGukW0Tz%3DyhXD%2Bfd3edhcDvjojkbuvu6Rbf1a77omvw%40mail.gmail.com](https://groups.google.com/d/msgid/shaastram/CAJH_SbxNGukW0Tz%3DyhXD%2Bfd3edhcDvjojkbuvu6Rbf1a77omvw%40mail.gmail.com?utm_medium=email&utm_source=footer).



