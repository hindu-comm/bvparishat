+++
title = "004 Subrahmanyam Korada"

+++
[[Subrahmanyam Korada	2017-04-28, 12:58:02 [Source](https://groups.google.com/g/bvparishat/c/D_7fucM3wmg)]]



नमो विद्वद्भ्यः

  

इदं श्रूयते यत् भगवत्पादैः शङ्कराचार्य्यैर्मातुरन्त्येष्ट्यादिकं कर्म्माचरितम् । तत्रेयं जिज्ञासा यत् -

इदं संन्यासशास्त्रविरुद्धं न वा ।

नास्ति चेदपि शिखायज्ञोपवीतरहितेन यतिना तेन कृतं तत् किं शास्त्रीयं लौकिकं वा ।

शास्त्रीयञ्चेत्तस्य सफलत्वं न वा ।

लौकिकञ्चेत्संन्यासशास्त्रविरोधि न वा ।

  

            ---- विद्वान् श्रीमल्ललितालालितः

  

**पाणिनीयम् - धर्मशस्त्रम् - वेदान्तः - पूर्वमीमांसा - भगवद्गीता**

**  
**

**पाणिनिसूत्रम् --**

**  
**

**मस्करमस्करिणौ वेणुपरिव्राजकयोः 6-1-149**

**  
**

**( ताच्छील्ये णिनौ प्राप्ते इनिर्निपात्यते )**

**  
**

**महाभाष्यम् --**

**  
**

**मा कृत कर्माणि मा कृत कर्माणि शान्तिर्वः श्रेयसीत्याह , अतो मस्करी परिव्राजकः ।**

**  
**

**प्रदीपः --**

**  
**

**\> ’अयं मा कृत - अयं मा कृत ’ इत्युपक्रम्य उपशान्तितः काम्यकर्मपरिहानिः युष्माकं श्रेयसी इत्युपदेष्टा मस्करीत्युच्यते । माङ्पूर्वात् करोतेः इनिः । सुडागमः , माङो ह्रस्वश्च निपात्यते । \<**

**  
**

**उद्योतः --**

**  
**

**\> अयं मा कृतेति । ’ अयं त्यक्तवान् अयं त्यक्तवान् कर्माणि ’ इत्युपक्रम्य स्वयं कर्माणि परित्यज्य परान्प्रत्येवम् उपदेष्टा इत्यर्थः । भाष्ये - ’ कर्म ’ शब्देन काम्यकर्माण्य़ुच्यन्ते। नित्यनैमित्तिकानि तु मुमुक्षोरपि कर्तव्यान्येव । अत एव**

**  
**

**काम्यानां कर्मणां न्यासं संन्यासं कवयो विदुः**

**  
**

**इति गीतायामुक्तमिति भावः । \<**

**  
**

**पदमञ्जरी ( काशिकाव्यख्या हरदत्तस्य ) ---**

**  
**

**\> कर्मशब्देनेह काम्यकर्माणि विवक्षितानि । न नित्यनैमित्तिकानि , तानि हि मुमुक्षोरपि कर्तव्यानि । यथाहुः --**

**  
**

**मोक्षार्थी न प्रवर्तेत ततः काम्यनिषिद्धयोः ।**

**नित्यनैमित्तिके कुर्यात् प्रत्यवायनिवृत्तये ॥**

**  
**

**तानि कर्माण्यपवदितुं शीलमस्य स कर्मापवादी । परमहंसास्तु कर्ममात्रम् अपवदन्ति - ’ मा कुरुत ’ इति । न कर्तव्यानीत्यर्थः । \<**

**  
**

**मया बहूनि धर्मशास्त्राणि दृष्टानि । न क्वचिदयं हरदत्तोद्धृतः श्लोकः दृष्त्टः ।**

**  
**

**किञ्चिदत्र विचार्यते ---**

**  
**

**निर्णयसिन्धौ - तृतीयपरिच्छेदः - यतिसंस्कारनिर्णयः ---**

**  
**

**स च संन्यासः चतुर्धा इत्याह हारीतः --**

**  
**

**कुटीचको बहूदकः हंसश्चैव तृतीयकः ।**

**चतुर्थः परमो हंसः यो यः पश्चात् स उत्तमः ॥**

**  
**

**आर्यः पुत्रादिना कुटीं कारयुत्वा तत्र गृहे वा वसन् काषायवासाः - शिखोपवीती त्रिदण्डवान् बन्धुषु स्वगृहे वा भुञ्जानः आत्मज्ञो भवेत् - एतदत्यन्ताशक्तपरम् ।**

**  
**

**द्वितीयस्तु बन्धून् हित्वा सप्तागाराणि भैक्षं चरन् पूर्वोक्तवेषस्स्यात् ।**

**  
**

**हंसस्तु पूर्वोक्तवेषस्तु एकदण्डः । एकं तु वैणवं दण्डं धारयेत् नित्यमादरात् इति स्कान्दात्**

**  
**

**स्कान्दे --**

**  
**

**परहंसस्त्रिदण्डं च रज्जुं गोबालनिर्मितां ।**

**शिखायज्ञोपवीतं च् नित्यं कर्म परित्यजेत् ॥**

**  
**

**अयमप्येकदण्ड एव - ये तु शिखायज्ञोपवीतादित्यागनिषेधाः ते कुटीचकादिपराः ।**

**  
**

**तस्मात् परमहंसस्य एकदण्ड एव - सो’प्यविदुषः - विदुषस्तु सो’पि नास्ति --**

**  
**

**न दण्डं न शिखां नाच्छादनं चरति परमहंस इति महोपनिषदुक्तेः - ज्ञानमेवास्य दण्ड इति वाक्यशेषाच्च ।**

**  
**

**अत्रिः --**

**  
**

**भिक्षाटनं जपं स्नानं ध्यानं शौचं सुरार्चनम् ।**

**कर्तव्यानि षडेतानि सर्वथा नृपदण्डवत् ॥**

**  
**

**एतद्वेदार्थभिन्नपरम्- अत्रिः --**

**  
**

**स्नानं सुरार्चनं ध्यानं प्राणायामो बलिस्तुतिः ।**

**भिक्षाटनं जपस्संध्या त्यागः कर्मफलस्य च ॥**

**  
**

**एते यतिधर्मा इत्यर्थः - अन्ये’पि माधवमिताक्षरादौ ज्ञेयाः ।**

**  
**

**यतिधर्मसमुच्चये --**

**  
**

**न स्नानमाचरेत् भिक्षुः पुत्रादिनिधने श्रुते ।**

**पितृमातृक्षयं श्रुत्वा स्नात्वा शुद्ध्यति साम्बरः ॥**

**  
**

**  
**

**अयं चात्र विशेषः ---**

**  
**

**पूर्वमीमांसकैः एतदभ्युपगम्यते यत् --**

**  
**

**नित्यनैमित्तिकानाम् अकरणे प्रत्यवायः , करणे तु न किञ्चित्फलम् इति ।**

**  
**

**अयं सिद्धान्तः शंकरभगवत्पादैः बहुषु व्याख्यानेषु कठिनतरं खण्डितम् --**

**  
**

**सूत्रभाष्यम् ( 4-3-14) - कार्याधिकरणम् --**

**  
**

**यत्तु कैश्चित् जल्प्यते - नित्यानि नैमित्तिकानि कर्माण्यनुष्ठीयन्ते प्रत्यवायापनुत्तये । काम्यानि प्रतिषिद्धानि च परिह्रियन्ते स्वर्गनरकानवाप्तये .... इति तदसत् ।****प्रमाणाभावात् । **

**  
**

**न हि एतच्छास्त्रेण केनचित् प्रतिपादितं मोक्षार्थी इत्थं समाचरेदिति !**

**  
**

**भगवद्गीता -- 4-18 (कर्मण्यकर्म यः पश्येत्.. ) --**

**  
**

**नापि नित्यानाम् अकरणात् अभावात् प्रत्यवायभावोत्पत्तिः , ’ नासतो विद्यते भावः ’ इति वचनात् ’ कथम् असतः सज्जायेत ’ इति च दर्शितम् असतः सज्जन्मप्रतिषेधात् ।**

**  
**

**तस्मात् परमहंसभूतस्य शंकराचार्यस्य नित्यनैमित्तिकानां करणे न तात्पर्यम् । किन्तु मातरि मृतायां यदि किञ्चित्कर्म कृतं चेत् ---**

**  
**

**तेषां तेजोविशेषेण प्रत्यवायो न विद्यते ।**

**तदन्वीक्ष्य प्रयुञ्जानः सीदत्यवरको जनः ॥**

**  
**

**तस्य कर्मणः फलं नास्ति । कर्म च तत् न शास्त्रविहितम्** ।

  

धन्यो’स्मि

**  
**

**  
**

  

  

  

  

  

  

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Blog: [Koradeeyam.blogspot.in](http://Koradeeyam.blogspot.in)*  
  
  
  
  

  

2017-04-22 11:00 GMT+05:30 Venkatesh Murthy \<[vmur...@gmail.com]()\>:  

> भवत्प्रश्नः भागवते शुकं प्रति परिक्षितप्रश्नसदृशः । भगवदवतारेषु  
> अस्माकं मनुष्यदृष्टि: न साधु । भगवदवताराः कदाचित् अतिमानुषकर्माणि  
> कुर्ववन्त्येव इत्यत्र कोऽपि न विस्मय: । शिवावताराः शंकरभगवत्पादा: > अपि  
> मातुः अन्त्येष्टिः परकायप्रवेशः इत्यादि अतिमानुषकर्माणि चक्रुः यथा  
> भगवान् कृष्णः परस्त्रीभिः सह रासक्रीडनं, यथा वायोरवताराः  
> श्रीमध्वाचार्याः संन्यासव्रतिनः अतिशयपरिमाणक्षीरकदलीफलादिभक्षणम् > इति।  
> एषा दृष्टिः धर्ममीमांसासम्मता इति मन्ये ।  
>   
> 2017-04-21 22:15 GMT+05:30 श्रीमल्ललितालालितः  

> \<[lalitaalaalitah@lalitaalaalitah.com]()\>:  
> > 
> > 
> > 
> > 

> 
> > 
> > \> इदं श्रूयते यत् भगवत्पादैः शङ्कराचार्य्यैर्मातुरन्त्येष्ट्यादिकं  
> \> कर्म्माचरितम् । तत्रेयं जिज्ञासा यत् -  
> \> इदं संन्यासशास्त्रविरुद्धं न वा ।  
> \> नास्ति चेदपि शिखायज्ञोपवीतरहितेन यतिना तेन कृतं तत् किं शास्त्रीयं > लौकिकं वा  
> \> ।  
> \> शास्त्रीयञ्चेत्तस्य सफलत्वं न वा ।  
> \> लौकिकञ्चेत्संन्यासशास्त्रविरोधि न वा ।  
> \>  
> \> अत्र लोकदृष्टिचतुराणां प्रवृत्तिं न काङ्क्षे । ये > धर्म्ममीमांसास्मृत्यादिषु  
> \> कृतश्रमास्त एव वदेयुः ।  
> \>  
> \> द्वैताद्वैतादिमतभेदेनात्र दृष्टिभेदो भवति न वा इत्यपि जिज्ञासितम् । > अत एव  
> \> अद्वैतिभिन्ना अपि किञ्चिद्वदन्तु ।  
> \> --  
> \> श्रीमल्ललितया लालितः  
> \> ललितालालितः  
> \>  
> \> --  
> \> You received this message because you are subscribed to the Google > Groups  
> \> "भारतीयविद्वत्परिषत्" group.  
> \> To unsubscribe from this group and stop receiving emails from it, > send an  
> > 
> > 

> 
> > 
> > \> email to [bvparishat+unsubscribe@googlegroups.com](). >
> 
> > 

> 
> > 
> >   
> \> To post to this group, send email to > [bvpar...@googlegroups.com]().  
> \> For more options, visit <https://groups.google.com/d/optout>.  
>   
>   
>   
> > 
> > 

> 
> > 
> > 
> > 
> > --  
> Regards  
>   
> -Venkatesh  
> > 
> > 
> >   
> > 
> > 

> 
> > 
> > --  
> You received this message because you are subscribed to the Google > Groups "भारतीयविद्वत्परिषत्" group.  
> > 
> > 

> 
> > 
> > To unsubscribe from this group and stop receiving emails from it, send > an email to [bvparishat+unsubscribe@googlegroups.com](). >
> 
> > 



