+++
title = "000 श्रीमल्ललितालालितः"

+++
[[श्रीमल्ललितालालितः	2017-04-21, 23:20:55 [Source](https://groups.google.com/g/bvparishat/c/D_7fucM3wmg)]]



इदं श्रूयते यत् भगवत्पादैः शङ्कराचार्य्यैर्मातुरन्त्येष्ट्यादिकं कर्म्माचरितम् । तत्रेयं जिज्ञासा यत् -

इदं संन्यासशास्त्रविरुद्धं न वा ।

नास्ति चेदपि शिखायज्ञोपवीतरहितेन यतिना तेन कृतं तत् किं शास्त्रीयं लौकिकं वा ।

शास्त्रीयञ्चेत्तस्य सफलत्वं न वा ।

लौकिकञ्चेत्संन्यासशास्त्रविरोधि न वा ।

  

अत्र लोकदृष्टिचतुराणां प्रवृत्तिं न काङ्क्षे । ये धर्म्ममीमांसास्मृत्यादिषु कृतश्रमास्त एव वदेयुः ।

  

द्वैताद्वैतादिमतभेदेनात्र दृष्टिभेदो भवति न वा इत्यपि जिज्ञासितम् । अत एव अद्वैतिभिन्ना अपि किञ्चिद्वदन्तु ।

--  

श्रीमल्ललितया लालितः

ललितालालितः

