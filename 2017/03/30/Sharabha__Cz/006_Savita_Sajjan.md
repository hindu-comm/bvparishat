+++
title = "006 Savita Sajjan"

+++
[[Savita Sajjan	2017-03-30, 23:14:58 [Source](https://groups.google.com/g/bvparishat/c/CzyL6szZHJg)]]



Respected teachers,

I found Reference even in Susruta samhita and kaideva nighntu.कैयदेवनिघण्टु-६.मांसवर्ग

  

\|\|सुश्रुतसंहिता\|\|



सूत्रस्थानम् - ४६. अन्नपानविध्यध्यायः

तावेणहरिणर्क्षकुरङ्गकरालकृतमालशरभश्वदंष्ट्रापृषतचारुष्करमृगमातृकाप्रभृतयो \[१\] जङ्घाला मृगाः कषाया मधुरा लघवो वातपित्तहरास्तीक्ष्णा हृद्या बस्तिशोधनाश्च \|\|५४\|\|

निबन्धसङ्ग्रह व्याख्या (डल्हण कृत)

जङ्घालविष्किरावाह- तावेणेत्यादिना\| ताविति यौ जङ्घालविष्किरौ कथ्येते इत्यर्थः\| एणः कृष्णहरिणः, हरिणो गौरहरिणः, ऋक्षो नीलाण्डः \`रोरु’ इति प्रसिद्धः, कुरङ्गश्चतुरगतिः \`चतुरङ्ग’ इति लोके, करालोऽधोनिष्क्रान्तदन्तो हिमवदादिपर्वतेषु \`कस्तूरीमृग’ इति लोके, कृतमाला बहवः सङ्घातचारिणो मृगा देशान्तरे लोकादवगन्तव्याः, **शरभोऽष्टापद उष्ट्रप्रमाणो महाशृङ्गः पृष्ठगतचतुष्पादः काश्मीरे प्रसिद्धः, **श्वदंष्ट्रश्चतुर्दष्ट्रोऽतिदुष्टः \`कर्कटक’ इति कार्तिकपुरे, पृषतो बिन्दुचित्रितः \`चित्तल’ इति लोके, चारुष्कश्चारुशरीरः, स्वल्पतनुर्मृगभेद एव, मृगमातृका अल्पा पृथूदरा चतुरङ्गस्त्री \`मेदली’ इति लोके\| प्रभृतिग्रहणात् कोट्टकारकरामादयः\| जङ्घाला इति प्रशस्तजङ्घावन्तः\| तेषां सामान्यगुणमाह- कषाया इत्यादि\| तीक्ष्णा इति तीक्ष्णगुणकर्मकरत्वात्\| बस्तिशोधना इति अश्मरीशर्करामूत्रकृच्छ्रमूत्राघातादिषु पथ्याः, मूत्रविरेककारिण इत्यर्थः\|\|५४\|\|

  

उत्तरतन्त्रम् - ३९. ज्वरप्रतिषेधाध्यायः

लावान् कपिञ्जलानेणान् पृषताञ्छरभाञ्छशान् \|

कालपुच्छान् कुरङ्गांश्च तथैव मृगमातृकान् \|\|१५३\|\|

मांसार्थे मांससात्म्यानां ज्वरितानां \[१\] प्रदापयेत् \|१५४\|



निबन्धसङ्ग्रह व्याख्या (डल्हण कृत)



लावानित्यादि\| कपिञ्जलो गौरतित्तिरिः, एणः कृष्णमृगः, पृषतः चित्रमृगः ‘चीतल’ इति लोके, शरभः अष्टपादुष्ट्रप्रमाणो महाशृङ्गः, कालपुच्छः स च प्रसिद्धः, कुरङ्गः चतुःशृङ्गः ‘मेदुली’ इति लोके\| मांसार्थे मांसप्रयोगे; केचिन्मांसार्थे बृंहणार्थे इति व्याख्यानयन्ति, ‘मांसं मांसेन वर्धते’ इत्युक्तत्वात्\|\|१५३\|\|-

[TABLE]











  

  

  

but unfortunately I didn't find in Bhavaprakasha Nighntu.

  

Thanking you

Yours faithfully

Dr Savita Sajjan

Reader Dept of Samhita Siddhnta

Ayurveda Mahavidyalaya hubali



