+++
title = "004 उज्ज्वल राजपूत"

+++
[[उज्ज्वल राजपूत	2017-03-09, 06:57:06 [Source](https://groups.google.com/g/bvparishat/c/tKdcVuyRPoA)]]



  

> 
> > 
> >   This is an interesting usage, namely the use of "sma" with liṅ or > optative forms. This is very rare. Are there any other examples of > this combination? >
> 
> > 

  
एते प्रयोगा मया रामायणे दृष्टाः। अन्येऽपि स्युर्यानिदानीं न स्मरामि।  
  
**रामस्य प्रव्राजनं श्रुत्वा कौसल्या।**  
सा राघवमुपासीनमसुखार्ता सुखोचिता।  
उवाच पुरुषव्याघ्रमुपशृण्वति लक्ष्मणे॥  
यदि पुत्र न जायेथा मम शोकाय राघव।  
न स्म दुःखमतो भूयः पश्येयमहमप्रजा॥  
  
**पार्थिवं शोकेन शयने सन्नं समीक्ष्योवाच।**  
राघवे नरशार्दूले विषमुप्त्वा द्विजिह्ववत्।  
विचरिष्यति कैकेयी निर्मुक्तेव हि पन्नगी॥  
विवास्य रामं सुभगा लब्धकामा समाहिता।  
त्रासयिष्यति मां भूयो दुष्टाहिरिव वेश्मनि॥  
अथ स्म नगरे रामश्चरन्भैक्षं गृहे वसेत्।  
कामकारो वरं दातुमपि दासं ममात्मजम्॥  
  
**राजा कौसल्यां मुनिकुमारवधवृत्तं श्रावयति। तत्र कुमारस्य पिता।**  
स तच्छ्रुत्वा वचः क्रूरं निःश्वसञ्शोककर्शितः।  
मामुवाच महातेजाः कृताञ्जलिमुपस्थितम्॥  
यद्येतदशुभं कर्म न स्म मे कथयेः स्वयम्।  
फलेन्मूर्धा स्म ते राजन् सद्यः शतसहस्रधा॥  
  
**मायासीतावधानन्तरं रामं परिष्वज्य धर्मं निरर्थकं कथयता लक्ष्मणेनोक्तम्।**  
यदि धर्मो भवेद्भूत अधर्मो वा परंतप।  
न स्म हत्वा मुनिं वज्री कुर्यादिज्यां शतक्रतुः॥  

