+++
title = "026 Hari Parshad Das"

+++
[[Hari Parshad Das	2017-07-28, 08:01:03 [Source](https://groups.google.com/g/bvparishat/c/h8eOFBwyCBI)]]



**ऋतं च सुनृता वाणी कविभिः परिकीर्तिता  
— (श्रीमद्भागवतपुराणम् ११/१९/३८ , उद्धवं प्रति भगवद्वाक्यम्)**  

  
**विविधाः टीकाः** —  
  
**श्रील श्रीधरस्वामी** — ऋतं सूनृता सत्या प्रिया च वाक्। एवं च ऋतसत्ययोः स्फुट एव विवेकः।  
  
**श्रील विश्वनाथ चक्रवर्ती** — सूनृता वाणी सत्या प्रिया च वाणी सैव, नतु यथार्थभाषणमात्रम्। तथात्वे दोषवतां दोषकीर्तनमपि प्रसज्जेत्। तस्मिंश्च सति निन्दा स्यात्। सा च सतां श्रोतॄणामप्रियेति तस्याः सूनृतवाणीत्वाभावः स्यात्। ऋतं यथार्थभाषणमित्यनयोर्लक्षणं चक्रुः।  
  
**श्री सुदर्शन सूरी** — यथा दृष्टार्थविषया वागृतम् ऋतसत्ययोर्भेदः।  
  
**श्री वीरराघवाचार्य** — सूनृता यथादृष्टार्थविषया वाणी ऋतं नतु प्रियभाषणमात्रम्।  
  
**श्री शुकदेव** — सूनृता सत्या प्रिया च वाणी ऋतम्  
  
**श्री गिरिधरलाल गोस्वामी** — सत्यस्यैवावान्तरभेद ऋतं तच्च सूनृता वाणी हितप्रिययथार्थविषया वाक्।  
  
**श्री भगवत्प्रसादाचार्य** — ऋतमिति। सूनृता यथार्थदृष्टार्थविषया वाणी ऋतं, इति कविभिर्ज्ञानिभिः परिकीर्तिता नतु प्रियभाषणमात्रमृतमिति ऋतसत्ययोर्विवेकः।  
  
**श्री श्रीनिवासतीर्थ** — सूनृता सत्या वाण्येव सर्वतृप्तिकरान्नमित्यर्थः।  
  
**ताम्रपर्णी आनन्दतीर्थाचार्य** — सूनृता सत्यहितरूपा।  
  
Also all scholars please note the **अजहल्लिङ्गत्वं** of the term **ऋतं** in this verse of the **श्रीमद्भागवतपुराणम् .  
  
साधुचरणरजोऽभिलाषी,  
  
हरिपार्षददासः  
-------------------------------------  
  
**



