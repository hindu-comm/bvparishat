+++
title = "001 प्राची प्रज्ञा"

+++
[[प्राची प्रज्ञा	2017-01-08, 14:39:59 [Source](https://groups.google.com/g/bvparishat/c/hUJc35cnq4c)]]



शोकवार्ता

ॐ

 “प्राची प्रज्ञा” इत्यस्या अन्तर्जालपत्रिकायाः मान्यानामुपदेष्टॄणां प्रो. रामानुजदेवनाथन्-महोदयानामकालवियोगेन प्राची-प्रज्ञा-परिवारः, सर्वेऽपि च संस्कृतविश्वसदस्याः मर्माहताः । सत्त्वशुद्धीनाम् आचारशुचीनां संस्कृतकुलकुमुदबान्धवानामाचार्यरामानुजदेवनाथन्-महोदयानामयमाकस्मिकदेहत्यागः संस्कृतजगतोऽपूरणीयां क्षतिमजनयत् । देशकालादिनिर्विशेषतया तैः संस्कृतमन्दाकिन्याः निरवच्छिन्नधाराप्रवाहेण सह शैशवादारभ्य निःस्वार्थपरा सेवा विहिता। लोकव्यवहारे शास्त्रीयवैदुष्ये चोभयत्र निष्णाततां वहतां तेषामादर्शपुरुषाणामात्यन्तिकं वियोगममुं कथञ्चिदेव सोढुं प्रयतमानः संस्कृतविश्वपरिवारः दिवंगतात्मेभ्यः तेभ्यः भक्तिपूतां श्रद्धाञ्जलिं समर्पन् तदीयकुटुम्बजनेभ्यः सर्वेभ्यश्च तदनुरक्तेभ्यः धैर्यं धारयितुं प्रार्थयते।

ॐ

शान्तिः शान्तिः शान्तिः।

निवेदयति तद्वियोगदीनः

सुज्ञानकुमारमाहान्तिः

प्राची-प्रज्ञा-परिवारसदस्याश्च

<https://sites.google.com/site/praachiprajnaa>

The Refereed & Peer Reviewed E-Journal in Sanskrit

प्राचीमनु प्रदिशं प्रेहि विद्वान् (शुक्लयजुर्वेदः/वामासं / 7. 66)



