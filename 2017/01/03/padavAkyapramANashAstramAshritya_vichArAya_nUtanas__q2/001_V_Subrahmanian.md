+++
title = "001 V Subrahmanian"

+++
[[V Subrahmanian	2017-01-03, 11:30:57 [Source](https://groups.google.com/g/bvparishat/c/q2s4K9ZjWIM)]]



विद्वद्भ्यो नमः

  

नूतनतया रचितस्यास्य समूहस्य प्रकटितरूपं दृष्ट्वा नितान्तं सन्तोषो जायते । अत्रायं विषयः विचारयोग्यः इति मत्वा वक्तुमुत्सहे । साम्प्रदायिकविद्वांसः ये केचन अस्मिन् नूतनगणे भागं वोढुमिच्छेयुः तेषां शास्त्रार्थविषयमण्डने कदाचित् टङ्कणसामर्थ्यं न स्यात् अथवा समयाभावो भवेत् । अतः तेषां कृते सुखेन केनचित् माध्यमेन विवक्षितमर्थं वाग्रूपेण समूहे स्थापयितुं शक्यते चेत् महदुपकाराय भतेदिति मम मनीषा । अद्यतनसौलभ्यानि एतद्विषये उपलब्धानि सन्ति इति भाति । तथा चेत् तादृशोपकरणविशेषं स्थाप्यते चेत् यथा वाक्यार्थगोष्ठ्यां एकैकः भागग्राही ’मैक्’ गृहीत्वा स्वीयं विचारं प्रकाशयति तथा ’वाय्स्’ सौलभ्यमत्र समूहे प्रयोजनाय कल्पते इति चिन्तयामि । व्यवस्थापकाः विचारममुं मनसि निधेयुः इत्युक्त्वा विरमामि ।

  

भवदीयः

सुब्रह्मण्यशर्मा 

  





> --  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+unsubscribe@googlegroups.com]().  
> To post to this group, send email to [bvpar...@googlegroups.com]().  
> For more options, visit <https://groups.google.com/d/optout>.  

  

