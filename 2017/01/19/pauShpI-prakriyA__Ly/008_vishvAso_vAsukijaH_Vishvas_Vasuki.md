+++
title = "008 विश्वासो वासुकिजः (Vishvas Vasuki)"

+++
[[विश्वासो वासुकिजः (Vishvas Vasuki)	2017-02-08, 22:02:19 [Source](https://groups.google.com/g/bvparishat/c/LyxQ5UsIaTU)]]





यद्यपि

 कृदन्तरूपमालायाम् अस्य धातोर् दर्शितं सकर्मकत्वम् (<http://www.sanskrit-lexicon.uni-koeln.de/scans/KRMScan/2014/web/webtc/servepdf.php?page=1344> ), मान्यया शिवकुमार्या बृहद्धातुरूपावलिः, बृहद्धातुकुसुमाकरः, धातुरूपकल्पद्रुमः इति ग्रन्थेष्व् अकर्मकत्वमेव दृष्टम्। एवं तर्हि कर्मणिप्रयोगो न सम्भवति।  

  
तदस्तु

, संस्कृतप्रयोगानभ्यासाद् भवति स्खालित्यं क्वचिद्विदुषीणाम् अपि। सत्यपि व्याकरणस्य स्पष्टे ज्ञाने, तस्याखिलस्य ज्ञानस्य प्रयोगे पर्यवसानम् बहूनां न भवति वैय्याकरणानाम्। एवम् सति प्रयोगभीरवस् ते प्रायेण भवन्ति। "एको हि दोषो गुणसन्निपाते निमज्जतीन्दोः किरणेष्विवाङ्क" इति तानि क्षन्त्वा बोधविषयो व्याकरणतत्त्वो ग्राह्यो बुधैः।  



