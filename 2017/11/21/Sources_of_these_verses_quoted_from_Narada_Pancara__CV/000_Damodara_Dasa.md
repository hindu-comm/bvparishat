+++
title = "000 Damodara Dasa"

+++
[[Damodara Dasa	2017-11-21, 23:19:21 [Source](https://groups.google.com/g/bvparishat/c/CVhkf8nfdhs)]]



Hare Krishna.

  

Respected Vidvaj-janas,

I collected some verses from Hari Bhakti Vilasa book that are quoted from Narada Pancaratra. But am not able to spot them. Can you help find original sources of these verses-----

  

śrī-nārada-pañcarātre—

yathā tathā yatra tatra na gṛhṇīyāc ca kevalam \|

abhaktyā na guror nāma gṛhṇīyāc ca yatātmavān\|\|94\|\|

praṇavaḥ śrīs tato nāma viṣṇu-śabdād anantaram \|

pāda-śabda-sametaṁ ca nata-mūrdhāñjalī-yutaḥ\|\|95\|\|



śrī-nārada-pañcarātre—

yo vakti nyāya-rahitam anyāyena śṛṇoti yaḥ \|

tāv ubhau narakaṁ ghoraṁ vrajataḥ kālam akṣayam \|\|101\|\|



nārada-pañcarātre—

trayo vedāḥ ṣaḍ-aṅgāni chandāṁsi vividhāḥ surāḥ \|

sarvam aṣṭākṣarāntaḥsthaṁ yac cānyad api vāṅ-mayam\|\|130\|\|

sarva-vedānta-sārārthaṁ saṁsārārṇava-tāraṇaḥ \|

gatir aṣṭākṣaro nṝṇāṁ na punar bhava-kāṅkṣiṇām\|\|131\|\|

yatrāṣṭākṣara-saṁsiddho mahā-bhāgo mahīyate \|

na tatra sañcariṣyanti vyādhi-durbhikṣa-taskarāḥ\|\|132\|\|

deva-dānava-gandharvāḥ siddha-vidyādharādayaḥ \|

praṇamanti mahātmānam aṣṭākṣara-vidaṁ naram\|\|133\|\|

vyaktaṁ hi bhagavān eva sākṣān nārāyaṇaḥ svayam \|

aṣṭākṣara-svarūpeṇa mukheṣu parivartate\|\|134\|\|



śrī-nārada-pañcarātre—

sva-mantro nopadeṣṭavyo vaktavyaś ca na saṁsadi \|

gopanīyaṁ tathā śāstraṁ rakṣaṇīyaṁ śarīravat \|\|136\|\|

vaiṣṇavānāṁ parā bhaktir ācāryāṇāṁ viśeṣataḥ \|

pūjanaṁ ca yathā-śakti tān āpannāṁś ca pālayet \|\|137\|\|

prāptam āyatanād viṣṇoḥ śirasāṁ praṇato vahet \|

nikṣiped ambhasi tato na pated avanau yathā \|\|138\|\|

soma-sūryāntarasthaṁ ca gavāśvatthāgni-madhyagam \|

bhāvayed daivataṁ viṣṇuṁ guru-vipra-śarīragam \|\|139\|\|

yatra yatra parivādo mātsaryāc chrūyate guroḥ \|

tatra tatra na vastavyaṁ niryāyāt saṁsmaran harim \|\|140\|\|

yaiḥ kṛtā ca guror nindā vibhoḥ śāstrasya nārada \|

nāpi taiḥ saha vastavyaṁ vaktavyaṁ vā kathañcana \|\|141\|\|

pradakṣiṇe prayāṇe ca pradāne ca viśeṣataḥ \|

prabhāte ca pravāse ca sva-mantraṁ bahuśaḥ smaret \|\|142\|\|

svapne vākṣi-samakṣaṁ vā āścaryam atiharṣadam \|

akasmād yadi jāyeta na khyātavyaṁ guror vinā \|\|143\|\|



tathā ca nārada-pañcarātre—

sandhiṁ vīkṣya hariṁ cādyaṁ gurūn sva-gurum eva ca \|

dvi-catur-viṁśad athavā catur-viṁśat tad-ardhakam \|

namet tad-ardham athavā tad-ardhaṁ sarvathā namet \|\|363\|\|



nārada-pañcarātre—

bhojananāntaraṁ viṣṇor arpitaṁ tulasī-dalam \|

tat-kṣanāt pāpa-nirmoktas cāndrāyaṇa-śatādhikaḥ \|\|494\|\|





nārada-pañcarātre ṛṣīn prati śrī-śāṇḍilyoktau —

vaiṣṇavaṁ jñāna-vaktāraṁ yo vidyād viṣṇuvad gurum \|

pūjayed vāṅ-manaḥ-kāyaiḥ sa śāstrajñaḥ sa vaiṣṇavaḥ \|\|411\|\|

śloka-pādasya vaktāpi yaḥ pūjyaḥ sa sadaiva hi \|

kiṁ punar bhagavad-viṣṇoḥ svarūpaṁ vitanoti yaḥ \|\|412\|\|



kiṁ ca —

nārāyaṇaḥ paraṁ brahma taj-jñānenātha gamyate \|

jñānasya sādhanaṁ śāstraṁ śāstraṁ ca guru-vaktṛgam \|\|413\|\|

brahma prāptir ato hetor gurv-adhīnā sadaiva hi \|

hetunānena vai viprā gurur gurutaraḥ smṛtaḥ \|\|414\|\|

yasmād devo jagannāthaḥ kṛtvā maryamayīṁ tanum \|

magnān uddharate lokān kāruṇyāc chāstra-pāṇinā \|\|415\|\|

tasmād bhaktir gurau kāryā saṁsāra-bhaya-bhīruṇā \|

śāstra-jñānena yo’jñānaṁ timiraṁ vinipātayet \|\|416\|\|

śāstraṁ pāpa-haraṁ puṇyaṁ pavitraṁ bhoga-mokṣadam \|

śāntidaṁ ca mahārthaṁ ca vakti yaḥ sa jagad-guruḥ \|\|417\|\|



Thankyou,

damodara das

