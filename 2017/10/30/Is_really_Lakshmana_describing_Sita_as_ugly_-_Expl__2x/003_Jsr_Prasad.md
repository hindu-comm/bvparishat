+++
title = "003 Jsr Prasad"

+++
[[Jsr Prasad	2017-10-31, 17:57:07 [Source](https://groups.google.com/g/bvparishat/c/2xE0MaSnawg)]]



Here is the context -

  

इति रामेण सा प्रोक्ता राक्षसी काममोहिता \|  
विसृज्य रामं सहसा ततो लक्ष्मणमब्रवीत् \|\| ६\|\|

अस्य रूपस्य ते युक्ता भार्याहं वरवर्णिनी \|  
मया सह सुखं सर्वान्दण्डकान्विचरिष्यसि \|\| ७\|\|

एवमुक्तस्तु सौमित्री राक्षस्या वाक्यकोविदः \|  
ततः शूर्पणखीं स्मित्वा लक्ष्मणो युक्तमब्रवीत् \|\| ८\|\|

कथं दासस्य मे दासी भार्या भवितुमिच्छसि \|  
सोऽहमार्येण परवान्भात्रा कमलवर्णिनी \|\| ९\|\|

समृद्धार्थस्य सिद्धार्था मुदितामलवर्णिनी \|  
आर्यस्य त्वं विशालाक्षि भार्या भव यवीयसी \|\| १०\|\|

एतां विरूपामसतीं करालां निर्णतोदरीम् \|  
भार्यां वृद्धां परित्यज्य त्वामेवैष भजिष्यति \|\| ११\|\|

को हि रूपमिदं श्रेष्ठं सन्त्यज्य वरवर्णिनि \|  
मानुषेषु वरारोहे कुर्याद्भावं विचक्षणः \|\| १२\|\|

इति सा लक्ष्मणेनोक्ता कराला निर्णतोदरी \|  
मन्यते तद्वचः सत्यं परिहासाविचक्षणा \|\| १३\|\|

सा रामं पर्णशालायामुपविष्टं परन्तपम् \|  
सीतया सह दुर्धर्षमब्रवीत्काममोहिता \|\| १४\|\|

इमां विरूपामसतीं करालां निर्णतोदरीम् \|  
वृद्धां भार्यामवष्टभ्य न मां त्वं बहु मन्यसे \|\| १५\|\|



