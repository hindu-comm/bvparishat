+++
title = "013 Subrahmanyam Korada"

+++
[[Subrahmanyam Korada	2017-10-06, 20:56:19 [Source](https://groups.google.com/g/bvparishat/c/REMGHQsLyts)]]



नमो विद्वद्भ्यः

  

  

\>स्त्रीलिङ्गे बह्वादिषु अहन्-शब्दपाठे तु नान्तत्वात्**ऋन्नेभ्यो ङीप्**इति**ङीप्**भवेत् खलु! अजाद्यतः टाप् इति सूत्रे अतः इति विद्यमानत्वात् अस्य च अनदन्तत्वात् कथं वा टाप् क्रियते\<  

  

अजाद्यतष्टाप् -- इत्यत्र अतःइति तपरकरणम् न विवक्षितम् - अकारान्तादित्यर्थः । कथं ज्ञायते ? आचार्येण आदन्तेभ्यः टाप् प्रयुक्तः --

  

तदाद्याचिख्यासायाम् (2-4-21) , यकपूर्वायाः (7-3-46 ) इत्यादि ।

  

अविवक्षा -- विवक्षा

  

वेदे / मीमांसायाम् -- पशुना यजेत -- अत्र पुंलिङ्गं विवक्षितम् । स्त्रीपशुना न यागः ।

  

पाणिनीये --

  

तस्यापत्यम् --

  

पुंलिङ्गम् अविवक्षितम् - तस्याः अपत्यम् ।

एकत्वम् अविवक्षितम् - तयोः अपत्यम् , तेषामपत्यम्

  

सुप्सुपा --

  

एकत्वम् विवक्षितम् - सुबन्तं सुबन्तेन ।

  

शेखरे नागेशस्तु - न मु ने इति सूत्रे भाष्यकारेण ’ टायाम् ’ इति प्रयुक्तम् । तस्मात् अजादिः आकृतिगणः इत्याह । अकारान्तादिति व्याख्याने अस्योपयोगं सुधियो विभावयन्तु ।

  

पाणिनिस्तु -- अजादिषु ’ उष्णिहा ’ शब्दं हलन्तं पठति ।

  

वस्तुतस्तु एतत्सर्वं - क्विबादि , माधवापेक्षया -- स च हन् - धातौ
क्विपमुक्त्वा , बह्वादिषु हन् पठ्यते इत्युक्त्वा महतीं चर्चां व्यदधात् । अन्ते च ’ अन्येष्वपि दृश्यते ’ इति डो वा इत्याह । सा चर्चा निष्फला । बहुषु ग्रन्थेषु अहन् इत्येव पाठः , तदीयप्रक्रिया च प्रक्रान्ता ।

  

तस्मात् उत्तमः मार्गः मया सूचितः । ड एव ।

  

  

\>अत्र तु वातह, वातघ्नी, वातहानि इति रूपाणि भवेयुः,**इन्हन्पूषार्यम्णां शौ**इति नियमात् \<

  

साधूक्तं भवत्या - नपुंसकलिङ्गे ---

  

वातह - वातघ्नी / वातहनी - वातहानि इति भवति ।

  

धन्यो’स्मि

  

  

  

  



