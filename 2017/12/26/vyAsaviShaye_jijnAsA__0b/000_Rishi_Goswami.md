+++
title = "000 Rishi Goswami"

+++
[[Rishi Goswami	2017-12-26, 23:39:15 [Source](https://groups.google.com/g/bvparishat/c/0bZ-WcSm-EU)]]



।।नमो भगवते तस्मै कृष्णाय।।  
विद्वद्भ्यो नमः  
एकस्मिन् अन्तर्जालपृष्ठे(website) वाल्मीकिमहर्षे: ऋषित्वप्राप्तिपूर्वजीवनस्य कथाम् अपठम्। तत्र लिखितकथाविषयस्य प्रामाणिकताम् अपि अहं न जाने, सत्यमपि स्यात् वा अनृतम् अपि। तां श्रुत्वा मनसि प्रश्नो जायते। धूर्तोयं प्रश्नः/अनधिकारचेष्टा वा अतः प्रागेव क्षमां प्रार्थयामि। जिज्ञासा एव अस्य आशयः न तु किमपि तस्या अन्यः।

व्यासस्तु सत्यवत्या: कानीनः पुमान्। का जातिः भगवतः व्यासस्य? पाराशरत्वात् ऋषित्वं ज्ञेयमिति स्पष्टम्। मत्स्यगन्धाया आत्मजत्वात् को वर्णः मन्तव्य:? अथवा तु वाल्मीकिमहर्षे: पूर्वकालीनेतिहासः यदि सत्यं स्यात् तदा तस्य को वर्णो मन्तव्य:?

न तु दोषबुद्धितः पृच्छामि। न च करवाणि कदापि भविष्ये इति च प्रार्थयामि हरिकृपाश्रितत्वात् । सदैव सद्बुद्धे: प्रसारो मे हृदि भवेत्। अपिच पुनः क्षमां प्रार्थयामि अनुचितो यदि मम प्रश्नो भवेत्।

अयम् अनिवार्य: मम ज्ञानार्थं यदि चेत् कोपि अन्यमार्गीयस्य मनसि अयं विचार उपपद्यते, तदा अस्मिन् किं सत्यम्? यथा max muller आदिभिः वेदाः अनिष्टरूपेण अनुवादिता:, तेषां भ्रमनिवारणार्थं सत्यप्राकट्यम् आवश्यकम्। अतः पृच्छामि, स्वज्ञानार्थम् स्वभ्रमनिवृत्यर्थं च।

व्यासाय विष्णुरूपाय व्यासरूपाय विष्णवे। नमो वै ब्रह्मनिधये वासिष्ठाय नमो नमः।।  
प्रणमामि।  
ऋषि:।

