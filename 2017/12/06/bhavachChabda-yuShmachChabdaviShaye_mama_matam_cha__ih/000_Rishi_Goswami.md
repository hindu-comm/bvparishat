+++
title = "000 Rishi Goswami"

+++
[[Rishi Goswami	2017-12-06, 17:21:53 [Source](https://groups.google.com/g/bvparishat/c/ih6_T_qk3fo)]]



सर्वेभ्यो विद्वद्भ्यो नमामि।

"भवत्" इत्यस्य प्रयोगः "आप" अर्थे रूढ़:। मम मते तु अस्य हिंदीभाषायां "वे" अनुवादः स्यात्। यतः अस्य प्रयोगः प्रथमपुरुषे भवति न च मध्यमपुरुषे, यथा भाषायां तु "आप" "तुम" इत्युभयोः शब्दयोः भवति। अपि च अस्मिन् लिङ्गस्य अपि आवश्यकता। मम मते तु "भवत्" इत्यस्य प्रयोगः अप्रत्यक्षे अथवा संवादस्य अभावे वर्तते "युष्मत्" इत्यस्य तु प्रत्यक्षे संवादे अपि भवेत्।

यथा: - भवान् नारायणो नः पातु। वे नारायण हमें बचाएँ। न तु "आप नारायण हमें बचाओ" इति  
भवती श्रीरमा नः पातु। वे श्रीरमा हमें बचाएँ। न च "आप श्रीरमा हमें बचाओ" इति च।  
यदा तु स प्रत्यक्ष: - पूर्णेश पूर्ण परिपूर्णतमप्रभो मां \*त्वं\* पाहि पाहि परमेश्वर कंसपापात् ।(देवकीस्तुतिः - कृष्णजन्मख़ण्डे गर्गसंहितायाम्)

यथा सामान्यव्यवहारे जनाः वदन्ति, भवान् कुत्र गच्छति? ते अस्य इत्थं हिंदीभाषायाम् अनुवादं कुर्वन्ति, "आप कहाँ जाते हो?" इति। किन्तु मम मते अस्य इत्थम् अनुवादः स्यात्, "वे कहाँ जाते हैं?" यदा तु नरः प्रत्यक्षः तदा किमर्थं "वे" वदेत् कोपि?  
मम मते तु आदरार्थे प्रयोगत्वात् लोकेषु सम्भ्रमो अभवत्। अतएव ते "भवत्" इत्यस्य "आप" शब्देन सह सङ्गतिं कुर्वन्ति। कोपि मया सह सम्वादं करोति तदा मां "भवत्" शब्देन संबोधयति "आप" इति अर्थं मत्वा। कथमहं "युष्मत्" इत्यस्य प्रयोगं कुर्वे तदा?  
किं मन्यध्वे अस्मिन् विषये यूयं विद्वान्सः? कृपया स्ववाग्द्वारम् उद्घाटयत।  
प्रणमामि।  
ऋषि:

  

