+++
title = "004 Jsr Prasad"

+++
[[Jsr Prasad	2017-02-02, 12:45:29 [Source](https://groups.google.com/g/bvparishat/c/l_OFohbaVn8)]]



प्रश्नमिमं अन्यस्मिन् कोणे पश्यामः, यतोहि साक्षादुत्तरं न प्राप्येत । एतावत्पर्यन्तं ये च सर्वकाराः अधिकारम् अवाप्नुवन्, तैः संस्कृते, भारतीयसंस्कृतौ च सम्पूर्ण-अनादरः उत आदरो वा न प्रकटितः । अधुना विद्यमानः केन्द्रसर्वकारः संस्कृतिरक्षणे कटिबद्धः तदनु सहजतया संस्कृते च । चिन्तने व्यवहारे च सर्वत्र पाश्चात्त्यसंस्कृतेः प्रभावोन्मूलनदिशा अनेन प्रयत्यते । अत इदं वक्तुं शक्यते, छात्रदशायां विद्यमानेभ्यः तत्तत्पदवीसम्पादकेभ्यः बहुविध-आयोजनाः निर्मातुं नितरां शक्यन्ते ।  
  

स्पष्टीकरोमि -  
**  
१) परियोजनाः** ।  
सम्बद्धविश्वविद्यालयेन, कलाशालया, विभागेन वा बहुविधपरियोजनाः (projects) स्वीकर्तव्याः । यत्रैते च्छात्राः पठन्त एव तादृशपरियोजनासु आंशकालिकरूपेण कार्यं कृत्वा स्वसमर्थनार्थं किञ्चिद्धनमाप्नुयुः । एतदर्थं संस्थया बृहती-परियोजना सर्वकारात् स्वीकरणीया यत्र बहवो विभागाः, अनेके आचार्याः योगदानं कर्तुं शक्नुवन्ति । वैयक्तिकस्तरे च आचार्याः, अध्यापकाः वा परियोजनाभ्यः स्वायत्तसंस्थाः उपसर्पणं कुर्युः, यथा UGC/ICPR/ICSSR/AYUSH/DST इत्यादयः । अन्यत्तु, सत्यां तादृशपरियोजनायां, *तासु कार्यं कुर्वतां च्छात्राणां वेतनेन सह छात्रवृत्तिरपि (fellowship) संरक्षणीया* । अस्मद्विश्वविद्यालये यू.पी.ई इति UGC परियोजना विद्यते, यस्यां च्छात्राः "Earn while you learn" इति नामाङ्किताऽऽयोजनायाम् कार्यं कृत्वा अधिकं धनं प्राप्नुवन्ति ।  
  

इदमिदानीं मानवसंसाधनविकासमन्त्रालयद्वारा संस्कृतसम्बद्धविविधाऽयोजना उद्घोषिताः (प्रो.वरखेडि महोदयेभ्यः धन्यवादाः!) । तत्र संस्थाभिः सम्बद्धायोजनासु आवेदनं कर्तुं शक्यम् (उद्घोषणं सल्लग्नम्)। राष्ट्रियसंस्कृतसंस्थानेन गतवर्षे "**अष्टादशी**" परियोजना उद्घोषिता, न जाने तत्र कति सङ्ख्याका अध्यापकाः, संस्थाः वा आवेदनमकार्षुरिति । श्रीवेङ्कटेश्वरवेदविश्वविद्यालयेन Centre for Veda Science Research द्वारा शोधप्रस्तावाः आहूताः । न जाने यत्र कति सङ्ख्याका अध्यापकाः, संस्थाः वा आवेदनमकार्षुरिति । एवमेव गतवर्षे सर्वप्रथमं Indian Council of Social Science Research संस्थया संस्कृते शोधप्रस्तावाः परियोजनार्थम् समाहूताः । यतोहि संस्थेयं वामपथिभिः बहुकालं यावदाक्रान्ता । तत्र कति वा संस्कृतपण्डितैः स्वस्वप्रस्तावाः संप्रेषिताः? यदि केचिदध्यापकाः योगे, आयुर्वेदे कार्यं कुर्वन्ति तर्हि तच्छोधसहायार्थं पृथक् पृथक् सर्वकारसंस्थाः धनसहायार्थं विद्यन्ते । वर्ण्यमाने सति पट्टिकेयं बहुदीर्घैव स्यात् ।  
  

अतः ममोद्देश्ये - संस्थया, कलाशालया, अध्यापकेन वा कस्याश्चित् स्वविषयसम्बद्धपरियोजनादिभिः स्नातक, स्नातकोत्तरपदवीप्रेप्सवः च्छात्राः संरक्षणीयाः । विदेशविश्वविद्यायेषु केषुचित् च्छात्राः अधीयाना एव स्वनिम्नकक्ष्यासु पाठनं कृत्वा fellowship समार्जयन्ति । अत्रापि तथा तच्छक्येत ननु ।  

  

दूरे स्थित्वाऽपि विविध-परियोजनासु च्छात्रैः कार्यकरणेन धनसाह्यं प्राप्तुं शक्यमेव । कदाचित्, सोऽपि आशयः प्रत्युत्तरे आचार्य रामानुजन् महाभागानामुद्देशः स्यात् ।  

  
**२) वृत्तिविद्याशिक्षणम्/training in vocational courses  
**

मासत्रयात्मकशिक्षणेन पौरोहित्य, योगविज्ञान, ज्यौतिषादिविषयेषु प्रावीण्यं प्राप्य स्वावलम्बनं च्छात्राः कर्तुं प्रभवन्ति । राष्ट्रियसंस्कृतविद्यापीठम्, तिरुपतौ एतादृशप्रक्रमाः सम्यक् चलन्ति ।  
  

**३) यू.जी.सी. - जे.आर्.एफ्.  
**

शोधकार्ये प्रवेशमिच्छुकाः शोधच्छात्राः अवश्यं च्छात्रवृत्तिमिमामवाप्तुं निजप्रयत्नं कुर्युः । स्वावलम्बनमेतत्, प्रतिष्ठा च ।  
  

अन्ततोगत्वा मम मतं (vote) तावत् प्रथमविकल्पस्य - परियोजनाः - कृते एवेति । पार्षदाः विद्वांसः इतोधिकाः सूचनाः दत्वा चर्चायाः परिपुष्टिं कुर्वन्तु ।  
  

धन्योऽस्मि,  

आञ्जनेयप्रसादः



