+++
title = "024 Dr. P. Ramanujan"

+++
[[Dr. P. Ramanujan	2017-02-23, 22:32:26 [Source](https://groups.google.com/g/bvparishat/c/dvIRLex_Hmo)]]



On February 23, 2017 at 8:35 PM Veeranarayana Pandurangi \<[veer...@gmail.com]()\> wrote:

> But nowhere in koshas angula is found in the sense of yojana.  
> People both modern and old will put into vedas whatever they think. > That has happened in this case too.

> 
> > भट्टभास्करभाष्ये त्वेवमस्ति - >
> 

सः पुरुषः भूमिं भूम्यादीन् विकारान् विश्वतः सर्वतः वृत्वा व्याप्य मृदिव घटादीन् स्वाभेदेन छादयित्वा अत्यतिष्ठत् अतीत्य तिष्ठति अतिक्रम्य विकारावस्थां स्वेनैव रूपेण तिष्ठति दशाङ्गुलं दशाङ्गुलिप्रमाणावच्छिन्नम् । दश अङ्गुलयः प्रमाणं अस्येति अर्हीयस्य "अध्यर्धपूर्व" इति लुक्, "तत्पुरुषस्याङ्गुलेः" इत्यच् समासान्तः । अत्र सामर्थ्यात् हृदयाकाशपरिग्रहः । हृदयाकाशस्यैव दशाङ्गुलमित्याख्येति केचित् । हृदयं दहरं गगनं पुरुष इति पर्यायः । यद्वा - सर्गप्रकरणमिदं, अतो विकारजातं भूम्यादिकं सर्वं वृत्वा पदेनैव घनमावृत्य दशाङ्गुलमतितिष्ठति दशाङ्गुलादधोऽधिष्ठानं न करोति, अत एव भूमेर्दशाङ्गुलादधोऽङ्कुरादेरनुत्पत्तिः । सर्वगतत्वेऽपि पुरुषस्य सिसृक्षोपधानमूलकारणात्मकत्वात् सर्वकार्यदेशव्याप्त्यैव स्वप्रयोजनसम्पादनात् तदेव तस्य सर्वगतत्वमिति दशाङ्गुलात्परतो न व्याप्नोति प्रयोजनाभावादिति केचित् ॥

रामानुजः



