+++
title = "007 उज्ज्वल राजपूत"

+++
[[उज्ज्वल राजपूत	2017-02-15, 16:08:53 [Source](https://groups.google.com/g/bvparishat/c/hCsuyr1TBYA)]]



मात्राविन्यासायत्तानि स्वरायत्तानि च कामं सन्तु वृत्तानि।  
तथाप्यृक्षु त्रिष्टुभनुष्टुब्गायत्रीजगतीनां बाहुल्यम्। एतानि सर्वाणि वृत्तानि मात्राविन्यासाधीनानि ननु। तेषु त्रिष्टुभ इन्द्रवज्रा जज्ञे। जगत्या इन्द्रवंशा जज्ञे। अनुष्टुप्तु प्रख्यातैव लोके। गायत्र्यपि पादत्रयमिवानुष्टुभः। एतैः कारणैर्वैदिकेषु लौकिकेषु च वृत्तेषु न विशेषमुपलक्षये।  
अथ तावदृक्सु कतमं वृत्तं स्वराधिरारितमिति शंसितुमर्हति भवान्।  

