+++
title = "001 I V Nacharya I"

+++
[[I V Nacharya I	2009-12-10, 05:21:35 [Source](https://groups.google.com/g/bvparishat/c/xRusvJYWh4Q)]]



प्रिय विद्वत्सुहृदः,  
प्रणम्य।संस्कृते वाङ्मये श्लॊकाः अतीव संदेश स्फॊरकाः सन्ति।यस्मिन् कस्मिन्नपि जने नव चैतन्यं पूरयन्ति। जागृतिं च जनयन्ति।एतादृशी शक्तिः अस्मिन् वाङ्मये काचन प्रत्येकता। श्लॊकद्वयं पश्यामः।  
श्लॊकः।(१) रात्रि र्गमिष्यति भविष्यति सुप्रभातं।  
   भास्वा नुदेष्यति हसिष्यति पङ्कजश्रीः॥  
   इत्थं विचिन्तयति कॊशगते द्विरेफे।  
   हा! हन्त! हन्त! नळिनीं गज उज्जहार॥  
इमं श्लॊकं परितः काचन कथा वर्तते। सा एव मस्ति। कश्चन भ्रमरः वने वसति। तस्य एकदा बहु क्षुत् भवति। सः आहारार्थं वने भ्रमति।आ सायं मकरंदं कण्ठदघ्नं पिबन् उदरं पूरयति। गृहं प्रत्यागन्तु मुद्युक्तः। सूर्यॊऽपि अस्तं  
गन्तु मुद्युक्तः। परन्तु दूरे पद्मं दृश्टं। पद्मे मधु मधुरम्। तस्मि न्नाशा जाता। तत्र गत्वा तत्र तिष्टन् मधु पिब न्नस्ति। अत्रान्तरे सूर्यॊऽप्यस्तं गच्छति। पद्मे  
भ्रमरः बन्धितः। तदा उपरि लिखित श्लॊकॊक्त रीत्या चिन्तय न्नस्ति। अकस्मात्  
एकः गजः आगत्य सरसि क्रीडन् तत् पद्मं भ्रष्टं करॊति। भ्रमरः मृतॊ भवति। इति कथा खलु। अत्र काचन नीति रस्ति। अशा भवतु नाम। परन्तु दुराशा तु  
न भवतु। एतादृश श्लॊकाः यदि कर्ण मागता स्स्युः तर्हि यस्य कस्य वा मनसि  
नीतिः स्फुरति। अत्रस्थ पदविन्यासः श्रॊत्रयॊः माधुर्य मपि जनयति।  
श्लॊकः।(२) प्रथम वयसि पीतं तॊय मल्पं स्मरन्तः।  
   शिरसि निहित धाराः नारिकेळा नराणां।  
   सलिल ममृत कल्पं दद्यु राजीवनान्तं।  
   न हि कृत मुपकारं साधवॊ विस्मरन्ति॥  
पश्यन्तु। अयं श्लॊकः अतीव सरळः। सुन्दरः। सन्देशात्मकः। नीतिदायक श्च।  
संस्कृते वाङ्मये एतादृश श्लॊकाः बहव स्सन्ति खलु। सर्वे जानन्त्येव। संस्कृत  
वाण्यां कवित्वं बहु रम्यं धर्म्यं च। "हितं मनॊहारि च दुर्लभं वचः" इति आभाणकं खलु। परन्तु एतद्वचः संस्कृते वाङ्मये लभ्यते ति सुमनसा मनुभवः।



