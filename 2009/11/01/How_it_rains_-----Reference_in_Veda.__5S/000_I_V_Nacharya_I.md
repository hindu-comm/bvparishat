+++
title = "000 I V Nacharya I"

+++
[[I V Nacharya I	2009-11-01, 11:27:24 [Source](https://groups.google.com/g/bvparishat/c/5SV7Sdw_PkQ)]]



Dear Scholar Friends,  
praNamyA.  
वृष्टे रुत्पत्तिः। (पूर्वतः अनुवर्तते)  
"अभ्रा ण्यपः प्रपद्यन्ते, आप स्सूर्ये समाहिताः" इति कृष्ण यजुर्वेदीय पूर्वॊक्त श्रुति द्वयेन,"सहस्र गुण मुत्स्रष्टु  
मादत्ते हि रसं रविः"इति काळिदासीय रघुवंशस्य सूक्त्या च ग्रीष्मे जलशॊषेण सूर्य रश्मिषु जल मस्तीति ज्ञातम्। "धूम,ज्यॊति,स्सलिल,मरुतां सन्निपात एव मेघः"इति,"मिह-सेचने"इत्यत्र धात्वर्धेनापि सः(मेघः)अन्वर्धः इति वयं पूर्वतन लेखे ज्ञातवन्तः।"पर्जन्य"पद मपि "पर्षतीति"(पृषु-सेचने) व्युत्पत्त्या अन्वर्थः भवति। "अग्नौ प्राप्ता आहुतिः सम्यगा दित्य मुपतिष्ठती"ति श्रुति  
रप्यत्रा नुसंधेया। "पर्जन्यौ रसद ब्देन्द्रौ"  
इत्यमरः।पर्जन्यॊ नाम गर्जन्मेघ इत्यर्थः। "इंद्रॊ"ऽप्यर्थॊऽस्ति। पुष्कलावर्तकादि मेघाना मधिपति रिंद्र एव खलु। वक्ष्यमाण श्रुति मपि पश्यामः।  
"याभि रादित्य स्तपति रश्मिभि स्ताभिःपर्जन्यॊ वर्षति।पर्जन्ये नौषधि वनस्पतयःप्रजायन्त ऒषधि वन  
स्पतिभि रन्नं भव त्यन्नेन प्राणाः प्राणै र्बलं,बलेन तप स्तपसा श्रद्धा,श्रद्धया मेधा----आत्मानं वेदयति।"  
अस्यां श्रुतौ एव मर्थः।सूर्यः यैः किरणैः समस्तं जगत् तपति तै किरणैः पर्जन्य रूपेण वर्षति।पर्जन्येन वृष्टिः,  
वृष्ट्या ऒषधि वनस्पतयः उत्पन्नाः भवन्ति।ताभि रन्नं,अन्नेन प्राणिनां पॊषणं,तेन शरीरस्य दार्ढ्यं,तस्य बलेन तपः,तपसा श्रद्धा,श्रद्धया मेधा,मेधया (विज्ञानेन) आत्मावबॊधः जायमाना स्सन्तःपुरुषार्थ साधकाः भवन्ति।अहॊ! सृष्टि कर्तुःपारम्परिक प्रणाळिका जगदुद्धरणाय।  
(अनुवर्तते)

Now, send attachments up to 25MB with Yahoo! India Mail. Learn how. <http://in.overview.mail.yahoo.com/photos>  

