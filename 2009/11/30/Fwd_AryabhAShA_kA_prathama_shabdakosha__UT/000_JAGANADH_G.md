+++
title = "000 JAGANADH G"

+++
[[JAGANADH G	2009-11-30, 12:07:24 [Source](https://groups.google.com/g/bvparishat/c/UTWcds8ipuU)]]



  
  

---------- Forwarded message ----------  
From: **sanskrit samiti** \<[sanskri...@gmail.com]()\>  
Date: 2009/11/30  
Subject: आर्यभाषा का प्रथम शब्दकोश  
To: [sanskri...@googlegroups.com]()  
  
  
निघंटुः आर्यभाषा का प्रथम शब्दकोश (सामाम्नाय)  
  
वैदिक (विरल या क्लिष्ट) शब्दों के संग्रह को 'निघंटु' कहते थे । 'यास्क' का रिरुक्त वैदिक निघंटु का भाष्य है । यास्क से पुर्ववर्ती निघंटुओं में एकमात्र यही निघंटु उपलब्ध है । पर 'निरुक्त' से जान पड़ता है के 'यास्क' के पूर्व अनेक निघंट बन चुके थे । इस विषय की संक्षिप्त चर्चा आगे होगी । यहाँ 'यास्क' द्वारा व्याख्यात 'निघंटु' का परिचय दिया जा रहा है ।  
  
यह 'निघंटु' पंचाध्यायी कहा जाता है । इसके प्रथम तीन अध्यायों को 'नैघंटुक कांड' कहा गया है । इन कांडों के शब्दों की निरुक्त के द्वितीय और तृतीय अध्यायों में 'यास्क' ने व्याख्या की है । इनमें १३४१ शब्द है, यद्यपि व्याख्या २३० शब्दों की हुई है । निघंटु के परिगणित शब्दों में संज्ञा अर्थात् नाम और आख्यात अवं अव्यय एवं अव्यय पदों का संकलन है । सबसे प्रथं पृथ्वी के बोधक २१ पर्यायवाची शब्दों का परिचय दिया गया है तदनंतर ज्वलानार्थक अग्नि के ११ पर्याय दिए गए है । इसी रीति से पूरे तीनों अध्यायों में पर्यायवाची अथवा समानार्थ- बोधक शब्दों का समूह है । इनमें भी अनेक शब्द ऐसे है जो अनेकार्थक, हैं । 'निघटु' में तो उनका संग्रह पर्यायरूप में ही हुआ है, पर 'निरुक्त' के निर्वचन में उनके अर्थ सोदाहरण बताए गए है । 'गो' शब्द की निरुक्त व्याख्या में इस शब्द के अनेक अर्थों का निर्देश है । चतुर्थ अध्याय में २७८ स्वतंत्र पदों का 'जो किसी के पर्याय नही है) एकत्रीकरण दिया गया है । इनमें मुख्यतः दो प्रकार के शब्द है— (१) वे शब्द जिनके अनेक अर्थ है और (२) वे शब्द जिनका व्याकरणमूलक संस्कार (व्यत्पुत्ति) अवगत नहीं है । अंतिम पंचम अध्याय को दैवतकांड कहा गया है जिसमें वैदिक—देवता—बोधक १५१ नाम मिलते हैं ।  
  
इस 'निघंटु' के निर्माता का नामनिर्णय विवादास्पद है । इतना ही नहीं, इनमें कुछ विद्वान् अनेक पुरुषों की रचना मानते हैं । डा० लक्ष्मणस्वरुप इनमें प्रमुख हैं । डा० कोल्ड ने भी हस्तलिखित ग्रथों के आधार पर निर्णय दिया है कि 'निरुक्त' के पूर्वषड्क और उत्तरषड्क— दोनों की शैलियाँ भिन्न हैं और दोनों के निर्माता भी संभवतः भिन्न रहे होंगे । परंतु राजवाड़े ने डा० लक्ष्मणास्वरूप के मत का अनेक तर्कों के आधार पर खंडन किया है । ऐसे भी पंडित हैं जो 'यास्क' को ही निघटु और निरुक्त—दोनों का रचयिता मानते हैं । स्कंद दुर्ग तथा माहेश्वर आदि प्राचीन आचार्य 'निघंटु' को किसी ऐसे वेदज्ञ ऋषि का ग्रंथ मानते हैं जिसका नाम अब तक ज्ञात नहीं है ।  
  
कोशाविद्या के विचार से 'निघंटु' ग्रंथ को विकासक्रम का आरंभिक और प्रथम उपलब्ध रूप कहा जा सकता है । इसमें विशिष्ट वैदिक ग्रंथ के शब्दों का संग्रह तो है पर वह समस्त शब्दो का न होकर कतिपय कठिन और दुर्बोध शब्दों का संकलन है । इस कोश में नाम, आख्यात और अव्यय शब्दों का संकलन किया गया है । यह गद्य माध्यम से हुआ है, छंदोबद्ध नही है । पर्यायसंकलन या अन्यसंग्रहण द्वारा इसका उद्देश्य वेद के शब्दों का अर्थ स्पष्ट करना था । इसमें तिडंन (आख्यात), सुबंत (नामपद) और अव्यय हैं ।  
  
शब्द—संकलन—पद्धति की दृष्टि से इसमें पर्यायवाची, अनेकार्थक और विरल शब्दों का संग्रह मिलता है । इन्हें हम चार विभागों में बाँट सकते हैः—(१) समानार्थक धातुरूप, (२) एकार्थक अथवा पर्यायवाची भिन्न भिन्न शब्दों का संग्रह, (३) अनेकार्थ शब्दों का संग्रह और (४) देवताओ के प्रमुख और अप्रमुख नामों का संग्रह । अज्ञात—व्याकरण—संस्कारवाले शब्द भी संगृहीत है ।  
  
उपलब्ध 'निघंट' के अतिरिक्त अन्य अनेक 'निघंटु' भी अवश्य ही रहे होगे । 'यास्क' के 'निरुक्त' से भी इतना स्पष्ट है कि उनसे पूर्व जिस प्रकार अनेक वैयाकरण एवं अनेक निरुक्तकार हो चुके थे उसी प्रकार उपलब्ध 'निघंटु' के अतिरिक्त अन्य 'निघंटु' भी वर्तमान थे । 'यास्क' के निर्देश (१।२० तथा ७ १५) से संकेत मिलता है कि 'निघंटु' शब्द अनेक निघंटुओं का बोधक है । आचार्य भगवद्दत्त के वक्तव्य से अनुमान किया जा सकता है कि 'निघंटु' अनेक थे। अथर्व परिशिष्ट का ४८ वाँ अंश भी कैत्सव्य द्धारा संकलित 'निघंटु' ही है। 'यास्क' ने 'शाकपूर्णि' का उल्लेख किया है । बृहद्देवता में भी 'यास्क' के साथ साथ अनेक बार उनका नाम देखकर अनुमान किया जाता है कि दोनों ही ग्रंथ—'निघंटु' और 'निरुक्त'—उन्ही के रचित थे । इधर पूना से 'शाकपूर्णि' का एक निघंटु भी प्रकाशित किया गया है । इन सबके आधार पर यह कहना कदाचित् असंगत न हो कि 'यास्क' के समय तक बहुत से निघंटु ग्रंथ निर्मित हो चुके थे ।  
  
'यास्क' के कथनुसार 'निघंटु' का अर्थ है—वह शब्दसमुह जो वेदों से चुनकर एकत्र किए हुए शब्दों का अर्थद्योतन करे । इस अर्थद्योतन में अनेक शब्दों का अर्थद्योतन कभी एक साथ होता है और कभी पृथक् पृथक् । इसमें सामान्यतः शब्द—संकलन—विधान की निम्नलिखित विधि की संयोजना मिलती है, चाहै वे सभी विधियाँ एक निघंटु में हों अथवा न हों—(१) समानार्थक धातुओं का संग्रह, (२) किसी एक सत्व अथवा पदार्थ के नाना नामधेयों एवं अव्ययपदों का संग्रह, (३) एक शब्द के अनेक अर्थों का अभिधान और (४) देवताओं के नाम ।  
  
प्रोपेसर 'राजवाड़े' का कथन है कि अनेक अर्थों का एक अभिधान द्वारा कथन—इस उपलब्ध 'निघटु' में नहीं है । फिर भी ऐकपदिक कांड में कुछ अनेकार्थक शब्द भी ढुंढ़ जा सकते हैं और व्याकरण की दृष्टि से अव्युत्पन्न शब्द भी । 'ऐकपदिक' कांड में तथा कथित अव्युत्पन्न शब्द लक्षण संबंधी उपर्युक्त अंगों में नही आतेत अतः कह सकते हैं कि निरुक्तोक्त अंगों की अपेक्षा यहाँ कुछ अंधिकता  
\[page 2\]  
हैं । इसका संकेत यह भी हो सकता है कि 'यास्क' के पूर्ववत्ती आचार्यों ने 'निघंटु' के लिये उपर्युक्त चतुरंग लक्षण आवश्यक मान लिया था; और उस प्रकार के अनेक ग्रंत उस समय वर्तमान थे ।  
  
निश्चय ही १००० ई० पु० के पहले से लेकर ई० पु० ८०० या ७०० तक अनेक वैदिक निघंटु निर्मित हो चुके थे । विरल और कठिन शब्दों तथा पर्यायवाची नामों और आख्यातों एवं अव्ययों का बड़े श्रम के साथ आचार्यों ने अर्थानिर्देशपूर्वक संग्रह किया था । भारतीय कोशविद्या का यह प्राचीनतम उपलब्ध रूप यद्यपि गद्य बद्ध था, तथापि परवर्ती पद्यबद्ध कोशों के लिये—विशेषतः पर्यायवाची कोशों का—पथप्रदर्शक और प्रेरणादायक रहा । 'अमरकोश' जैसे ग्रंथ पर भी जहाँ एक और निघंटुकार की पर्यायवाची शैली का व्यापक प्रभाव दिखाई देता है वहाँ दूसरी ओर 'निरुक्त' के कांजत्रय का प्रभाव भी 'त्रिकांडकोश' या 'अमरकोश' पर कदाचित् पड़ा । विषय की दृष्टि से न सही, पर कांड शब्द और 'तीन की संख्या' इन दोनों अंशों में अमरसिंह ने प्रभाव ग्रहण किया हो तो आश्चर्य नहीं ।  
  
निरुक्त के आरंभ में ही कहा गया है—'समाम्यायः समाम्नात स व्याख्यातव्यः । तदिमं समाम्नायं निघण्टचव इत्याचक्षते । अर्थात् समाम्नाय की (जो गुरुपरंपरा से वैदिकों द्वारा प्राप्त किया गया है उसकी) व्याख्या आवश्यक है । इसी को 'निघंटवः' (निघंटु) कहते हैं । इस शब्द का विकास 'निगंतवः' से हुआ है । संभवतः अनेक 'निघंटु' थे, इसी से बहुवचन में प्रयोग है । प्रथम तीन अध्यायों में 'नामपदों' और 'आख्यातपदों' की पर्यायबद्ध सूची है । चौथे अध्याय में क्लिष्ट वैदिक शब्द हैं अपने रूप में और ५वें में देवतावाचक शब्दों का संग्रह है ।  
  
लगभग दो सहस्र वर्षों बाद १८ वीं शती में 'भास्करराय' नामत एक महाविद्वान् ने 'वैदि्क कोश' का निर्माण किया था । उक्त कोश में वैद्रिक 'निघंटु' के शब्दों और उनके अर्थों पद्यबद्ध संयोजन किया गया है ।  
  
वैदिक निघंटुओं की परंपरा—कदाचित् आगे चलकर लुप्त हो गई । परंतु अथर्ववेद के उपवेद—आयुर्वेद—में इस नाम के ग्रंथों की परंपरा चलती रही । आयुर्वेद के परंपराकथित अवतारी आचार्य 'ध्न्वंतरि' द्वारा विरचित एक 'धन्वतंरीरि' निघंटु' है । किंवदंती- अनुसारी श्लोक में 'निक्रमादित्य के नवरत्नों में इनका नाम सर्वप्रथम आता है । 'अमरकोश' की क्षीरस्वामीकृत टीका (वनोषधिवर्ग—श्लोक ५०) के अनुसार ध्नवंतरि को 'अमरसिंह' से प्राचीन माना जाता है । संभवतः चतुर्थ शतक से पूर्व इनका काल रहा होगा । नौ अध्याय के इस ग्रंथ में पारिभाषिक शब्दों के अर्थ के साथ साथ उनके गुण दोष का भी इसमें वर्णन हैः श्लोकबद्ध यह 'वैद्यकनिघंटु'—संभवतः परवर्ती तद्वर्गीय ग्रंथों का प्रेरणाधार रहा । 'माधवनिदान' (प्रसिद्ध वैद्यक ग्रंथ) के निर्माता 'माधवकर' (लगभग आठवीं नवीं शती) द्वारा 'पर्यायरत्नमाना' नाम से एक वैद्यक कोश भी रचित माना जाता है । 'हेमचंद्र' ने भी 'निगंटुशेष' नामक ग्रथ का निर्माण किया था । १८ वीं शती के उत्तरार्ध में अनेकाशस्त्रविद्याविशारद काष्ठा नगरोराज 'मदनपाल ने १७७४ ई० में 'मदनपाल निघंटु' (या 'मदनपाल विनोद' नामक विशाल ग्रंथ बनाया था । इसमें मराठी के भी अनेक पर्यायशब्द उरलब्ध है ।)  
  
संस्कृत कोशः प्राचीन (अमरकोश पूर्ववर्ती)  
  
वैदिक निघंटुकोशों और 'निरुक्त ग्रंथों' के अनंतर संस्कृत के प्राचीन और मध्यकालीन कोश हमें उपलब्ध होते हैं । इस संबंध में 'मेक्डानल्ड' ने माना है कि संस्कृत कोशों की परंपार का उद्भव (निघटु ग्रंथों के अनंतर) धातुपाठों और गणपाठों से हुआ है । पाणिनीय अष्टाध्यायी के पूरक पारिशिष्ट रूप में धातुओं और गणशब्दों का व्याकरणोपयोगी संग्रह—इन उपर्युक्त पाठों में हुआ । पर उनमें अर्थनिर्देश न होने के कारण उन्हे केवल धातुसूची और गणसूची कहना अधिक समीचीन होगा ।  
  
आगे चलकर संस्कृत के अधिकांश कोशों में जिस प्रकार रचनाविधान और अर्थनिर्देश शैली का विकास हुआ है वह धातुपाठ या गणापाठ की शैली से पूर्णतः पृथक् है । निघंटु ग्रंथों से इनका स्वरूप भी कुछ भिन्न है । निघंटुओं में वैदिक शब्दों का संग्रह होता था । उनमें क्रियापदों, नामपदों और अव्ययों का भी संकलन किया जात था । परंतु संस्कृत कोशों में मुख्यतः केवल नामपदों और अव्ययों का ही संग्रह हुआ ।  
  
'निरुक्त' के समान अथवा पाली के 'महाव्युत्पत्ति' कोश की तरह इसमें व्युत्पत्तिनिर्देश नहीं है । वैदिक निघंटुओं में संगृहीत शब्दों का संबंध प्रायः विशिष्ट ग्रंथों से (ऋग्वेदसंहिता या अथर्वसंहिता का अथर्वनिघंटु) होता ता । इनकी रचना गद्य में होती थी । परंतु संस्कृत कोश मुख्यतः पद्यात्मक है और प्रमुख रूप से उनमें अनुष्टुप् छंद का योग (अभिधानरन्तमाला आदि को छोड़कर) हुआ है । संस्कृत कोशों द्वारा शब्दो और अर्थ का परिचय कराया गया हैः धनंदय, धरणी' और 'महेश्वर' आदि कोशों के निर्माण का उद्देश्य था संभवतः महत्वपूर्ण विरलप्रयुक्त और कविजनोपयोगी शब्दों का संग्रह बनाना ।  
  
संस्कृत कोशों का ऐतिहासिक सिंहावलोकन करने से हमें इस विषय को सामान्य जानकारी प्राप्त हो सकती है । इस संबंध में विद्वानों ने 'अमरसिंह' द्वारा रचित और सर्वाधिक लोकप्रिय—'नामलिंगानुशासन' (अमरकोश) को केंद्र में रखकर उसी आधार पर संस्कृत कोशों को तीन कालखंडों में विभाजित किया है—(१) अमरकोश- पूर्ववर्ती संस्कृत कोश, (२) अमरकोशकाल तथा (३) अमरकोशपरवर्ती संस्कृत कोश ।  
  
'अमरसिंह' के पूर्ववर्ती कोशों का उनके नामलिंगानुशासन' में उल्लेख नहीं मिलता है । परंतु 'समाहृत्यान्यतन्त्राणि' के ध्वन्यार्थ का आधार लेकर 'अमरकोश' की रचना में पूर्ववर्ती कोशों के उपयोग का अनुमान किया जा सकता है । 'अमरकोश' की एक टीका में लब्ध 'कात्य' शब्द के आधार पर 'कात्य' या 'कात्यायन' नामक 'अमर'—पूर्ववर्ती कोशकार का और पाठांतर के आधार पर व्याडि नामक कोशाकार का अनुमान होता है । 'अमरकोश' के टीकाकार 'क्षीरस्वामी' के आधार पर 'धन्वतंरि' के 'धन्वतरपिनिघंटु' नामक वैद्यक निघंटु (कोश) का संकेत मिलता है । 'महाराष्ट्र शब्दकोश' की भूमिका में 'भागुरि' के  
\[page 3\]  
कोश को भी—जिसका 'त्रिकांडकोश' था—'अमर—पूर्ववती' बताया गया है । यह कोश दक्षिण भारत की एक ग्रथसूची में आज भी उल्लिखित है । 'रंति या 'रंतिदेव' और 'रसभ' या 'रसभपाल' को भी (महाराष्ट्र शब्दकोश की भूमिका के आधार पर) 'अमर—पूर्ववर्ती' कोशकार कहा गाय है ।  
  
'सर्वानंद' ने 'अमरकोश की अपनी टीका में बताया है कि 'व्याडि' और 'वररुचि' आदि के कोशों में केवल लिंगों का संग्रह है और 'त्रिकांड' एवं 'उत्पलिनी' में केवल शब्दों का । परंतु 'अमरकोश' में दोनों की विशेषताएँ एकत्र संमिलित हैं । इस प्रकार 'व्याडि', 'वररुचि' (या कात्य) 'भागुरि' और 'धन्वंतरि' आदि अनेक कोशकारों का क्षीरस्वामी ने अमर—पूर्ववर्ती कोशकारों और 'त्रिकांड', 'उत्पलिनी', 'रत्नकोश' और 'माला' आदि अमर—पूर्ववर्ती कोशग्रोथों का परिचय दिया है ।  
  
अमरकोशकाल (रचनाकाल—लगभग चौथी पाँचवी शती)  
  
अमरकोश की महता के कुछ कारण हैं । यद्यपि तत्पूर्ववर्ती कोश ('धन्वतरिनिघंटु' तथा पांडुलिपिसूची में उल्लिखित एकाध अन्य ग्रंथ को छोड़कर) आज उपलब्ध नहीं हैं तथापि यह अनुमान किया जाता है कि प्राचीन कोशों में दो प्रकार की शैलियाँ (कदाचित्, प्रचलित थीं— (१) कुछ कोश (संभवतः) नामों (सज्ञाओं) का ही और कुछ लिंगों का ही निर्देश करते थे । (कदाचित् दो एक कोश धातुसूची भी प्रस्तुत करते थे ।) इन्हें नामतंत्र (नामपारायणात्मक) तथा लिंगतंत्र (लिंगपारायणत्मक) कहा जाता था । द्वितीय विधा के कोशों में लिंगों का विवेचनात्मक निर्देशन ही मुख्य विषय रहता था । पर 'अमरसिंह ने अपने कोश में दोनों का एक साथ अत्यंत प्रौढ़ संयोजन और विवेचन किया है । आरंभ में ही उन्होंने तीसरे से पाँचवे श्लोक तक अपने कोश में प्रयुक्त नियमों और पद्धति का स्पष्ट निर्देश किया है । इनके आधार पर शब्दार्थ के साथ ही साथ लिंग का निर्णय भी होता है ।  
  
तीन कांडों के इस ग्रंथ में क्रमशः दस, दस और पाँच वर्ग हैं । उपक्रम भाग में निर्दिष्ट पद्धति के अनुसार नामपदों के लिंग का आद्यंत निर्देश किया गया है । इसी कारण इसका अभिधान 'नामलिंगानुशासन' है । इसकी विशिष्टता का परिचय देते हुए स्वयं ग्रंथकार ने बताया है कि अन्य तंत्रों से विवेच्य विषय का समाहार करते हुए संक्षिप्त रूप में और प्रतिसंस्कार द्वार उत्कृष्ट रूप से वर्गों में विभक्त—इस नामलिंगानुशासन' को पूर्ण बनाने का प्रयास हुआ है । यही इसकी विंशेषता है ।  
  
सुव्यविस्थित पद्धित के अनुसार कांडों और वर्गों का विभाजन किया गया है । वस्तुतः देखा जाय तो प्रथम दो कांड इस कोश का पर्यायवाची स्वरूप प्रस्तुत करते हैं ओर तृतीय कांड में नाना प्रकृति के इतर नामपदों का संग्रह है । विशेष्यनिघ्न वर्ग में विशेष्या- नुसारी लिंगादि में प्रयुक्त होनेवाले नामपदों का संग्रह है । 'संकीर्ण' वर्ग में प्रकृति प्रत्यादि के अर्थ द्वारा लिंग की ऊहा का विवेचन हुआ है । नानार्थ' वर्ग में नानार्थ नामों का 'कांत', 'खांत' आदि क्रम के अनुसार संग्रह किया गया है । चतुर्थ वर्ग अव्यय शब्दों को संकलित करनेवाला है, और अतिम वर्ग लिंगादिसंग्रह कहा गया है एव उसमें शास्त्रीय और व्याकरणनियमानुसारी आधार को लेकर लिंग का अनुशासन मुख्य रूप से तथा गौण रूप से अन्य अनुक्त-लिंगनिर्देश की क्रमबद्ध पद्धति बताई गई है ।  
  
यह कोशग्रंथ मुख्यतः पर्यायवाची ही है । फिर भी तृतीय कांड के द्वार, जिसे हम आधुनिक पदावली में परिशिष्टांश कह सकते हैं, इस कोश की पूर्ण और व्यापक तथा उपयोगी बनाया गया है ।  
  
अमरकोशपरवर्ती अमरपरवर्ती काल में संस्कृत कोशों की अनेक विधाएँ लक्षित होती हैं—कुछ कोश मुख्यतः केवल नानार्थ कोश के रूप में हमारे सामने आते है, कुछ को समानार्थक शब्दकोश और कुछ को अशंतः पर्यायवाची कोश कह सकते हैं ।  
  
इन विधाओं के अतिरिक्त ऐसे कोश भी मिलते हैं जिनमें क्रमशः एकाक्षर, द्वायक्षर, त्यक्षर और नानाक्षर शब्दों का योजनाबद्ध रूप से संकलन हुआ है । 'द्विरूप' कोश भी बने है ।  
  
इनके अरिरिक्त 'पुरुषोत्तमदेव' का ग्रंथ 'वर्णदेशना' है, जिसमें लिखावट में स्वल्पाधिक भेदों के कारण होनेवाले वर्णाविन्यास संबंधी वैरूप्य परिचय मिलता है । इन्हीं का एक कोश 'त्रिकांडकोष' भी है जिसमें अमरसिंह के कोश में छूटे हुए, पर तदयुगीन' भाषा में प्रचलित, शब्दों का संग्रह है । 'पुरुषोत्तमदेव' की ही एक रचना 'हारावली' भी है, जिसमें विरल प्रयोगवाले 'एकार्थ' और 'अनेकार्थ' शब्दों के दो भाग हैं । स्वयं लेखर ने लिखा है कि इस ग्रंथ में अत्यंत विरल शब्दों का संग्रथन हुआ है ।  
  
'अमरसिंह' के अनंतर कोशकारों और कोशग्रंथों पर अमरकोश का पर्याप्त प्रभाव दिखाई देता है । पर्यायवाची कोश बहुत कुछ अमरकोश से प्रभाव ग्रहण कर लिखे गए । 'नानार्थ' या 'अनेकार्थ' कोश भी अमरकोश के नानार्थ वर्ग के आधार पर प्रायः बहुमुखी विस्तारमात्र रहे हैं । 'विश्वप्रकाश' कोश में अवश्य कुछ अधिक वैशिष्ट दिखाई देत है । वह विलक्षण 'नानार्थकोश' है जो अनेक अध्ययों में विभक्त है । प्रत्येक अध्याय में एकाक्षर, द्वयक्षर आदि क्रम से सप्ताक्षर शब्दों तक का संकलन है । 'कैकक', 'कद्विक', आदि भी अध्यायों के नाम हैं । 'अमरकोश' की तरह ही शब्द के अंतिम वर्णानुसार कांत, खांत आदि रूप में शब्दों का अनुक्रम है । उनका 'शब्द—भेद—प्रकाशिका' नामक ग्रंथ भी वस्तुतः इसी का अन्य परिशिष्ट है । इसके चार अध्यायों में क्रमशः 'शब्दभेद', 'वकारभेद', 'ऊष्मभेद' और 'लिंगभेद' नामक चार विभिन्न भेद हैं । ऐतिहासिक क्रम से संस्कृत कोशों का निर्देश नीचे किया रहा हैः  
  
शाश्वत का अनेकार्थसमुच्चय नामक नानार्थ कोश है । समय पूर्णतः निश्चित न होने पर भी ६०० ई० के आसपास के काल में इसकी रचना मानी जाती है । इसी को शाश्वतकोश भी कहते हैं । 'अमरकोश' के संक्षिप्त नानार्थ वर्ग का यह विस्तार जान पड़ता है । ८०० अनुष्टुप' छंदों के इस कोश को छह भागो में विभक्त किया गया है । आद्य तीन भागों में क्रमबद्ध रूप से शब्द के अर्थ क्रम से चार चरणों (पूरे श्लोक), दो चरणों (आधे श्लोक), और एक चरण में दिए गए हैं ।  
\[page 4\]  
चौथे भाग में एक एक चरण में नानार्थबोधक शब्द है और पंचम तथा षष्ठ विभागों में अव्यय हैं ।  
  
भट्ठ हलायुध (समय लगभग १० वीं० शताब्धी ई०) के कोश का नाम अभिधानरत्नमाला है, पर हलायुधकोश' नाम से यह अधिक प्रसिद्ध है । इसके पाँच कांड (स्वर, भूमि, पाताल, सामान्य और अनेकार्थ) हैं । प्रथम चार पर्यायवाची कांड हैं, पंचम में अनेकार्थक तथा अव्ययशब्द संगृहीत है । इसमें पूर्वकोशकारों के रूप में अमरदत्त, वरुरुचि, भागुरि और वोपालित के नाम उद्धृत है । रूपभेद से लिंग- बोधन की प्रक्रिया अपनाई गई है । ९०० श्लोकों के इस ग्रंथ पर अमरकोश का पर्याप्त प्रभाव जान पड़ता है । 'पिंगलसूत्र' की टीका के अतिरिक्त 'कविरहस्य' भी इनका रचित है जिसमें 'हलायुध' ने धातुओं के लट्लकार के भिन्न भिन्न रूपों का विशदीकरण भी किया है ।  
  
यादवप्रकाश (समय १०५५ से १३३७ के मध्य) का वैजयंती- कोश अत्यंत प्रसिद्ध भी है और महत्वपूर्ण भी । इसकी कुछ अपनी विशेषताएँ हैं । यह बृहदाकार भी है और प्रामाणिक भी माना गया है । इसकी सर्वप्रमुख विशेषता है । नानार्थ भाग की आदिवर्ग- क्रमानुसारी वर्णक्रमयोजना जिसमें आधुनिक कोशों की अकारादि- वर्णानिक्रमपद्धति का बीज दृष्टिगोचर होता है । परंतु कोठोरता और पूर्णता के साथ इस नियम का पालन नहीं है । केवल प्रथमाक्षर का आधार लिया गया है—दितीय, तृतीय आदि अक्षर या ध्वनि का नहीं । इसके दो भाग हैं—(१) पर्यायवाची और (२) नानार्थक । दोनों ही भाग—अमरकोश की अपेक्षा अधिक संपन्न है । नानार्थभाग के तीन का में द्वयक्षर, त्र्क्षर और शेष शब्दो को संकलित किया गया है । नानार्थभाग के कांडों का अध्याविभाग— उपप्रकरणों में लिंगानुसार (पुल्लिंगाध्याय, स्त्रीलिंगाध्याय, नपुंसकलिंगाध्याय, अर्थल्लिंगाध्याय और नानालिंगाध्याय) हुआ है । अंतिम चार अध्यायों में और भी अनेक विशेषताएँ हैं । अमरकोश की परिभाषाएँ संक्षेपीकृत रूप से गृहीत है । इसमें कुछ वैदिक शब्द भी संगृहीत है ।  
  
हेमचंद्र—संस्कृत के मध्यकालीन कोशकारों में हेमचंद्र का नाम विशेष महत्व रखता है । वे महापंडित थे और 'कालिकालसर्वज्ञ' कहे जाते थे । वे कवि थे, काव्यशास्त्र के आचार्य थे, योगशास्त्रमर्मज्ञ ते, जैनधर्म और दर्शन के प्रकांड विद्वान् थे, टीकाकार ते और महान् कोशकार भी थे । वे जहाँ एक ओर नानाशास्त्रपारंगत आचार्य थे वहीं दूसरी ओर नाना भाषाओं के मर्मज्ञ, उनके व्याकरणकार एवं अनेकभाषाकोशकार भी थे (समय १०८८ से ११७२ ई०) । संस्कृत में अनेक कोशों की रचना के साथ साथ प्राकृत—अपभ्रंश—कोश भी (देशीनाममाला) उन्होंने संपादित किया । अभिधानचिंतामणि (या 'अभिधानचिंतामणिनाममाला' इनका प्रसिद्ध पर्यायवाची कोश है । छह कांडों के इस कोश का प्रथम कांड केवल जैन देवों और जैनमतीय या धार्मिक शब्दों से संबंद्ध है । देव, मर्त्य, भूमि या तिर्यक, नारक और सामान्य—शेष पाँच कांड हैं । 'लिंगानुशासन' पृथक् ग्रंथ ही है । 'अभिधानचिंतामणि' पर उनकी स्वविरचित 'यशोविजय' टीका है—जिसके अतिरिक्त, व्युत्पत्तिरत्नाकर' (देवसागकरणि) और 'सारोद्धार' (वल्लभगणि) प्रसिद्ध टीकाएँ है । इसमें नाना छंदों में १५४२ श्लोक है । दूसरा कोश 'अनेकार्थसंग्रह (श्लो० सं० १८२९) है जो छह कांडों में है । एकाक्षर, द्वयक्षर, त्र्यक्षर आदि के क्रम से कांडयोजन है । अंत में परिशिष्टत कांड अव्ययों से संबंद्ध है । प्रत्येक कांड में दो प्रकार की शब्दक्रमयोजनाएँ हैं—(१) प्रथमाक्षरानुसारी और (२) 'अंतिमंक्षरानुसारी'। 'देशीनाममाला' प्राकृत का (और अंशतः अपभ्रंश का भी) शब्दकोश है जिसका आधार 'पाइयलच्छी' नाममाला है'।  
  
महेश्वर (११११ई०) के दो कोश (१) विश्वप्रकाश और (२) शब्दभेदप्रकाश हैं । प्रथम नानार्थकोश है । जिसकी शब्दक्रम- यौजना अमरकोश के समान 'अंत्याक्षरानुसारी है । इसके अध्यायों में एकाक्षर से लेकर 'सप्ताक्षर' तक के शब्दों का क्रमिक संग्रह है । तदनसार 'कैकक' आदि अध्याय भी है । अंत में अव्यय भी संगृहीत हैं । 'स्त्री', 'पुम्' आदि शब्दों के द्वारों नहीं अपितु शब्दों की पुनरुक्ति द्वारा लिंगनिर्देश किया गया है । इसमें अनेक पूर्ववर्ती कोशकारों के नाम— भोगींद्र, कात्यायन, साहसांक, वाचस्पति, व्याडि, विश्वरूप, अमर, मंगल, शुभांग, शुभांक, गोपालित (वोपालित) और भागुरि—निर्दिष्ट हैं । इस कोश की प्रसिद्ध, अत्यंत शीघ्र हो गई थी क्योंकि 'सर्वानंद'और 'हेमचंद्र' ने इनका उल्लेख किया है । इसे 'विश्वकोश' भी अधिकतः कहा जाता हैं । शब्दभेदप्रकाशिका वस्तुतः विश्वप्रकाश का परिशिष्ट है जिसमें शब्दभेद, बकारभेद, लिंगभेद आदि हैं ।  
  
मंख पंडित (१२ वीं शती ई०) का अनेकार्थ—१००७ श्लोकों का है और अमरकोश एवं विश्वरूपकोश के अनुकरण पर बना है । 'भागुरि', अमर, हलायुध, शाश्वत' और 'ध्नवंतरि के आधारग्रहण का उसमें संकेत है । शब्दक्रमयोजना अंत्याक्षरानुसारी है ।  
  
अजयपाल (लगभग १२ वीं—१३ वी शती के बीच) के नानार्थसंग्रह नामक कोश में १७३० श्लोक हैं । से देखने से जान पड़ता है कि शाश्वतकोश या अनेकार्थसमुच्चय के आधार पर इसकी रचना की गई है । उन्हीं का अनुकरण भी उसमें आभासता है । प्रत्येक अध्याय के अंत में अव्यय शब्द है । धनंजय (ई० १२ वी० शताब्दी उत्तरार्ध के आसपास अनुमानित) की नाममाला नामक कोशकृति है । यह लगउकोश है । नाममाल नाम के अनेक कोशग्रंथ मिलते हैं । इसमें केवल २०० श्लोक हैं । कुछ पांडुलिपियों में नानार्थ शब्द नहीं है पर एक में तत्सबंद्ध ५० श्लोक हैं ।  
  
पुरुषोत्तमदेव (समय ११५९ ई० के पूर्व)—संस्कृत में पाँच कोंशों के निर्माता माने गए हैं ।—(१) त्रिकांडकोश, (२) हारावली, (३) वर्णदेशन, (३) एकाक्षरकोश और (५) द्विरूपकोश । 'अमरोकश' के टीकाकार 'सर्वानद' ने अपनी टीका में इनके चार कोशों के वचन उदधृत किए हैं जिससे इनका महत्वपूर्ण कोशकर्तृत्व प्रकट हैं । ये बौद्ध वैयाकरण थे । 'भाषावृत्ति' इवकी प्रसिद्ध रचना है । इन्होंने 'वाचस्पति' के 'शब्दार्णव' 'व्याडि' की 'उत्पलिनी' 'विक्रमादित्य' के 'संसारवर्त' को अपना आधार घोषित किया है । 'आफ्रेक्त ग्रंथसूची में नौ अन्य (ब्याकरण और कोश के) ग्रंथों का  
\[page 5\]  
पुरूषोत्तमदेव के नाम से संकेत मिलता है । इनकात्रिकांडकोश'—नाम से ही 'अमरकोश' का परिशिष्ट प्रतीत होता है । फलतः वहाँ अप्राप्त शब्दों का इसमें संकलन है । ('अमरकोश' से पूर्व का भी एक 'त्रीकांडकोश') बताया जाता है । पर उससे इसका संबंध नहीं जान पडता ।) इसमें अनेक छंद हैं और इसकी टीका भी हुई है । हारावली में पर्याय शब्दों और नानार्थ शब्दों के दो विभाग गै । श्लोकसंख्या २७० है । पर्यायवाची विभाग का तीन अध्यायों—(१) एकश्लोकात्मक (२) अर्धश्लोकात्मक तथा (३) पादात्मक—में उपविभाजन हुआ है । नानार्थ विभाग में भी—(१) अर्धश्लोक, (२) पादश्लोक और एक शब्द में दिए गए हैं । इसमें प्रायः विरलप्रयोग और अप्रसिद्ध शब्द हैं जबकि त्रिकांडकोश में प्रसिद्ध शब्द । ग्रंथकार की उक्ति के अनुसार १२ वर्षा में बड़े श्रम के साथ इसकी रचना की गई है । (१२) मास भी एक पाठ की अनुसार'। वर्णदेशना अपने ढंग का एक विचित्र और गद्यात्मक कोश है । देशभेद, रूढिभेद और भाषाभेद से ख, क्ष या ह, ड अथवा ह, घ, में होनेवाली भ्रांति का अनेक ग्रंथों के आधार पर निराकरण ही इसका उद्देश्य जान पड़ता है—'अंत्र' हि प्रयोगे बहुदश्वानां श्रुतिसाधारणमात्रेण गृहणातां खुरक्षुरप्रादौ खकराक्षकारयौः सिंहाशिंघानकादौ हकारघकारयौ..... तथः गौडा दिलिपि साधारण्याद् हिण्डीगुडोकेशादौ हकार—डकारयोः भ्रांतय उपजायन्तो । अतस्ताद्विवेचनाय क्वाचिद्धातुपरायणे धातुवृत्ति- पूजादिषु प्रव्यक्तलेखनेन प्रसिद्धी देशेन धातुप्रत्ययोणादिव्याख्यालेखनेन क्वचिदाप्तवंचनेन श्लेषादिदर्शनेन वर्णदेशनेमानभ्यते । (इंडिया आफित केटेलाग, पृ० २९४)। 'महाक्षपणक', 'महीधर' और 'वररुचि' के बनाए 'एकाक्षर' कोशों का समान 'पुरुषोत्तमदेव' ने भी एकाक्षर कोश बनाया जिसमें एक एक अक्षर के शब्द के अर्थ वर्णित हैं । द्विरूपकोश भी ७५ श्लोकों का लघुकोश है । नैषधकार 'श्रीहष' ने भी एक द्विरूपकोश लिखा था ।  
  
केशवस्वामी (समय १२ वीं या १३ वीं शताब्दी) एक का नानार्थार्णध- संक्षेप को अपनी शैली के कारण बड़ा महत्व प्राप्त है । एक एक लिंग के एकाक्षर से षडक्षर तक के अनेकार्थक शब्दों का क्रमशः छह कांडों में संग्रह है और प्रत्येक कांड के भी क्रमशः स्त्रीलिंग, पुंल्लिंग, नपुंसकलिंग, वाच्यर्लिंग तथा नानालिंग पाँच पाँच अध्याय है । प्रत्येक अध्याय की शब्दानुक्रमयोजना में अकारादिवर्णक्रम की सरणि अपनाई गई है । 'अमरकोश' में अनुपलब्ध शब्द ही प्रायः इसमें संकलित है । ५८०० श्लोकसंख्यक इस बृहत्रनार्थकोश में कुछ बैदिक शब्दों का और ३० प्राचीन कोशकारों के नामों का निर्देश है ।  
  
मेदिनिकर का समय लगभग १४ वी शताब्दी के आसापास या उससे कुछ पूर्ववती काल माना गया है । एक मत से ११७५ ई० के पूर्व भी इनका समय बताया जाता है । इनके कोश का नाम नानार्थशब्दकोश है । पर मेदिनिकोष नाम से वह अधिक विख्यात है । इसकी पद्धति और शैली पर 'विश्वकोश' की रचना का पर्याप्त प्रभाव है । उसके अनेक श्लोक भी यहाँ उदधुत् है । ग्रंथारंभ के परिभाषात्मक अंश पर 'अमरकोश' की इतनी गहरी छाप है कि इसमें 'अमरकोश' के श्लोक तक शब्दशः ले लिए गए हैं । इसमें कोई खास विशेषता नही है ।  
  
मेदीनी के अनंतर के लघुकोश न तो बारबार उद्धृत् हुए है और न पूर्वकोशों के समान प्रमाणरूप में मान्य है । परंतु इनमें कुछ ऐसे प्राचीनतर और प्रामाणिक कोशों का उपयोग हुआ है जो आज उपलब्ध नहीं हैं अथवा और अशुद्ध रूप में अंशतः उपलब्ध हैं । (१) 'जिनभद्र सुरि' का कोश है अपवर्गनाममाला— जिसका नाम 'पंचवर्गपरिहारनाममाला भी है । इनका काल संभवतः १२ वीं शताब्दी के आस पास है । (२) 'शब्दरत्नप्रदीप'—संभवतः यह कल्याणमल्ल का शब्दरत्नप्रदीप नामक पाँच कांडोवाला कोश है । (समय लगभग १२९५ ई०)। (३) महीप का शब्दरत्नाकर—कोश है जिसके नानार्थभाव का शीर्षक है—अनेकार्थ या नानार्थतिलक; समय है लगभग १३७४ ई०। (४) पद्यगदत्त के कोश का नाम 'भूरिक- प्रयोग है । इसका समय लगभग वही है । इस कोश का पर्यायवाची भाग छोटा है और नानार्थ भाग बड़ा । (५) रामेश्वर शर्मा की शब्दमाला भी ऐसी ही कृति है । (६) १४ वी शताब्दी के विजयनगर के राजा हरिहरगिरि की राजसभा में भास्कर अथवा दंमडाधिनाथ थे । उन्होने नानार्थरत्नमाला बनाया । (७) अभिधानतंत्र का निर्माण जटाधर ने किया । (८) 'अनेकार्थ' या नानार्थकमंजरी'— 'नामांगदसिंह' का लघु नानार्थकारी है । (९) रूपचंद्र की रूपमंजरी—नाममाला का समय १६ वी शती है । (१०) शारदीय नाममाला 'हर्षकीर्ति' कृत है (१६२४ ई०)। (११) शब्दरत्नाकर के कर्ता 'वर्मानभट्ट वाण' हैं । (१२) नामसंग्रहमाला की रचना अप्पय दीक्षित ने की है । इनके अतिरिक्त (१४) नामकोश (सहजकीर्ति) का (१६२७) और (१४) पंचचत्व प्रकाश (१६४४) सामान्य कोश हैं ।  
  
कल्पद्रु कोश केशवकृत है । नानार्थर्णवसक्षेपकार 'केशवस्वामी' से ये भिन्न हैं । यह ग्रंथ संस्कृत का बृहत्तम पर्यायवाची कोश है । इसमें नानार्थ का प्रकरण या विभाग नहीं है । इसमें पर्यायों की संख्या सर्वाधिक है, यथा—पृथ्वी के १६४ तथा अग्नि के ११४ पर्याय इत्यादि । 'मल्लिनाथी' टीका में उदधृत वचन के आधार पर 'केशव नामक' तृतीय कोशकार भी अनुमानित है । तीन स्कंधों के इस कोश की श्लोकसंख्या लगभग चार हजार है । स्कंधों के अंतर्गत अनेक प्रकांड हैं । लिंगबोध के लिये अनेक संक्षिप्त संकेत हैं । पर्यायों की स्पष्टता और पूर्णता के लिये अनेक प्रयोग तथा प्रतिक्रियाएँ दी हुई हैं । इसमें कात्य, वाचस्पति, भागुरि, अमर, मंगल, साहसांक, महेश और जिनांतिम (संभवतः हेमचंद्र) के नाम उल्लिखित हैं । चतुर्थ श्लोक से नवम श्लोक तक—कोश में विनियुक्त पद्धति का निर्देश किया गया है । रचनकाल १६६० ई० माना जाता है । केशवस्वामी के नानार्थर्णव कोश से यह भिन्न है ।  
  
(१६) शब्दरत्नावली के निर्माता मथुरेश है (समय १७वी शताब्दी) । इनके अतिरिक्त कुछ और भी साधारण परवर्ती कोश हैं । (१७) कोशकल्पतरु—विश्वनाथ; (१८) नानार्थपदपीठिका तथा शब्दलिंगार्थचंद्रिका—सुजन (दोनों ही नानार्थकोश हैं) । इनमें प्रथम में—अंत्यव्यंजनानुसारा क्रम है और द्वितीय में तान कांड हैं जिसमें क्रमशः एक, दो और तीन लिंगों के शब्द हैं) । (२०) पर्यायपदमंजरी और शब्दार्थमंजूषा—प्रसिद्ध कोश हैं । (२१) महेश्वर के कोश का नाम 'पर्यायरत्नमाला' है— संभवतः पर्यायवाची कोश विश्वप्रकाश' के निर्माता  
\[page 6\]  
महेश्वर से य भिन्न हैं । पर्यांयशब्दरत्नाकर के कर्ता धनंजय भट्टाचाई है । (२३) विश्विमेदिनी— सारस्वत भिन्न का है । (२४) विश्वकवि का विश्वनिघंटु है । (२५) १७८६ और १८३३ के बीच बनारस में संस्कृत- पर्यायवाची श्ब्दों की एक 'ग्लासरी' 'एथेनियन' ने अपने एक ब्राह्मण मित्त द्बारा अपने निर्देशन में बनवाई थी । इसमें मूल शब्द सप्तमी विभक्ति के थे और पर्याय—कर्ता कारक (प्रथमा) के परंतु संभवतः इसमें बहुत सा अंश आधारहीनता अथवा दिषपूर्ण विनियोग के कारण संदिग्ध रहा । 'बोथलिंक' का संक्षिप्त शब्दकोश भी 'ग्यलनास' के अनेक उद्धरणों से युक्त है ।  
  
इनके अलाव क्षेमेंद्र का लोकप्रकाश, महीप की अनेकार्थमाला का हरिचरणसेन की पर्यामुक्तावली, वेणीप्रसाद का पंचनत्वप्रकाश, अने- कार्थनिलक, राघव खांड़ेकर का केशावतंस, 'महाक्षपणक की अनेकार्थ- ध्वनिमंजरी आदि साधारण शब्दकोश उपलब्ध है । भट्टमल्ल की आख्यातचीन्द्रिक (क्रियाकोश), हर्ष का लिंगानुशाषन, अनिरुद्ध का शब्दभेदप्रकाश और शिवदत्त वेद्य का शिवकोश (वैद्यक), गणितार्थ नाममाला, नक्षत्नकोश आदि विशिष्ट कोश है । लौकिक न्याय की सूक्तियाँ के भी अनेक संग्रह है । इनमें भुवनेश की लैकिकन्यायसाहसी के अलाबा लौकिक न्यायसंग्रह, लौकिक न्याय मुक्तावली, लौकिकन्यायकोश आदि है । दार्शनिक विषयों के भी कोश— जिन्हें हम परिभाषिक कहते है— पांडुलिपि की सूचियों में पाए जाते है ।  
  
संस्कृत कोशों की टीकाओं का महत्व ।  
  
संस्कृत में टीका, व्याख्या और भाष्य की प्रणाली विशेष महत्व रखती है । प्राय़ः सभी प्रकार के ग्रंथों में इन टीकाओं का विशेष महत्व है । इसका कारण यह है कि अनेक टीकाओं में मूल की अपेक्षा अधिक वाते, नूतन व्याख्या तथा खंड़न मंडन द्बारा नव्य मतों कि भी स्थापना की गई है । कोशग्रंथों के टीकाकारों का कृतित्व भी बड़े महत्व का है । उनमें जहाँ एक ओर नए शब्द, नवीन, अर्थ और नई व्याख्याएँ है वहीं दूसरी ओर अनेक केशकारों और कोशग्रथों के नाम भी मिलते हैं । अनेक तो ऐसे टीकाकार है जो स्वर्य ग्रंथकार है और स्वयमपि जिन्होंने अपने ग्रंथ की टीकाएँ भी लिखी है । अधिकाँश ने केवल टीकाएँ बनाई है । 'अमरकोश' की टीकाएँ सर्वाधिक और कदाचित् सर्वप्राचीन भी है । उनका अनुवादात्मक हिंदी आदि भाषओं में कोशोकरण भी किया गया है । इन टीकाओं में अनेक पूर्ववर्ती कोशों या कोशकारों के नाम और कभी कभी उद्धरण भी मिलते है । अमरकोश के टीकाकार 'क्षीरस्वामी ' तथा 'हेमचंद्र' ने 'काव्य' कोश के नानार्थ और पर्यायवाची कोशों का संकेत दिया है । इनसे यह भी लक्षित होता है कि कभि कभी शब्द की अर्थबोधक व्याख्याएँ भी वहाँ थीं— यथा— 'क्षुद्र- छिद्रसमोपेतं चालनं तितउः पुमान्' । अथवा 'स्कंधादूध्वँ तरोः शाखा कटप्री विटपी मतः ।' हेमचंद्र ने ३० कोशकारों या कोशो का उल्लेख किया है । टीका आदि के आधार पर— ,तारपल, दुर्ग, धरणीधर धर्ममुनि रंतिदेव, रुद्र विश्वरूप, बोपदेव, शुभांग (शुभांक) ,वोपालित (गोपालित), कृष्णकवि (वैभाषिक शब्दकोश) आदि नाना नाम मिलते है । 'राक्षस' .या 'रभस' के षड़थंकोश का भी उल्लेख है ।  
  
इन कोशटीकाओं में शब्दों की व्युत्पत्तियाँ भी है । 'अमरकोश' की 'रामाश्रयी' टीका में प्रत्येक शब्द की पाणिनीय व्याकरणनुसारी व्युत्पत्ति दो गई है । कभी कभी किसी में तुटियाँ ओर कभी कभी प्रयोग भी बताए गए है । सब मिलाकर इन टीकाओं को कोशवाड़ःमय का महत्वपूर्ण अंग कहा जा सकता है । वस्तुतः ये कोशों के पूरक अंग है । इनमें 'उक्त अनुक्त और दुरुक्त' विषयों का विचार और विवेचन किया गया है । अतः संस्कृत कोशो को इतिहास में इनका महत्व और योगदान —हमें कभी नहीं भूलना चाहिए ।  
  
पाली, प्राकृत और अपभ्रंश का कोशावाड़मय  
  
मध्यकालीन भारतीय आर्यभाषओं का वाड़मय भी कोशों से रहित नहीं था । पालि भाषा में अनेक कोश मिलते हैं । इन्हें बौद्धकोश भी कहा गया है । उनकी मुख्य उपयोगिता पालि भाषा के बौद्ब- साहित्य के समझाने में थी । उनकी रचना पद्यबद्ध संस्कृतकोशों की अपेक्षा गद्यमय निघंटुओं के अधिक समीप है । बहुधा इनका संबंध विशेष ग्रंथों से रहा है । पालि का महाव्युत्पति कोश । २८५ अध्यायों में लगभग नौ हजार श्लोकों का परिचय देनेवाला है । बौद्ध संप्रदाय के पारिभाषिक शब्दों का अर्थ देने के साथ साथ पशु पक्षियों, वनस्पतियों और रोगों आदि के पर्यायों का इसमें संग्रह है । इसमें लगभग ९००० शब्द संकलित है । दूसरी और मुहावरों नामधातु के रूपों और वाक्यों के भी संकलन है । पाली का दूसरा विशेष महत्व पूर्ण कोश अभिधान प्रदीपिका (अभिधानप्पदीपिका) है । यह संस्कृत के अमरकोश की रचनाशैली की पद्धति पर तथा उसके अनुकरण पर छंदोबद्ध रूप में निर्मित है । 'अमरकोश' के अनेक श्लोकों का भी इसमें पालिरूपांतरण है । इसी प्रकार भिक्षु सद्धर्मकीर्ति के एकाक्षर कोश का भी नामोल्लेख मिलता है ।  
  
प्राकृत भाषा में उपलब्ध कोशों की संख्या कम है । जैन भांडागारों से कुछ प्राकृत और अपभ्रंश के कोशों की विद्यमानता का पता चला है । परंतु जब तक उन्हें देखने का अवसर नहीं मिलता, तब तक उनका विवरण देना ठीक नहीं है ।  
  
धनपाल (समय ९७२ ई० से ९९७ ई० के बीच) विरचित 'पाइअलच्छीनाममाला' कदाचित् प्राकृत का सर्वप्राचीन उपलब्ध कोश है । इनके गद्यकाव्य —'तिलकमंजरी'—— के उल्लेखानुसार 'मुंजराज' ने इन्हे 'संरस्वती' उपाधि दी थी । गथाछंद में रचित, अध्यायविरहित इस कोश में क्रम से श्लोक, श्लोकार्ध और पद (चरण) एवं शब्द में पर्यायवाची शब्द निर्दिष्ट है । 'हेमचंद्र' ने अपने 'देशीनाममाला' में इसकी सहायता का टीका में उल्लेख किया है ।  
  
हेमचंद्र रचित देशीनाममाला नाम से प्रसिद्ध प्राकृत का महत्वपूर्ण और विख्यात कोश कहा जाता है । देश शब्द वस्तुतः प्राकृत का पर्याय नहीं है, उसकी सीमा में प्राकृत और अपभ्रंश का— जो हेमचंद्र के समय तक उक्त भाषाओं के ग्रंथो में मिलते थे उन्हींका— संग्रह है । देशी से सामान्यतः आभास यह होता है कि जो शब्द संकृत तत्सम शब्दों से व्युत्पन्न न होकर तत्तत् देश की लौकिक भाषाओं के अव्युत्पन्न शब्द थे उन्हीं को देशी कहा गया है । देशज भी उन्हीं का परिचायक है । पंरतु तथ्य यह नहीं है । देशी, नाममाला के बहुत से शब्द देशज अवश्य है । परंतु जिन तद्भव शब्दों की व्युत्पत्ति संस्कृत तत्सर शब्दों  
\[page 7\]  
से हेमचंद्र संबद्ध न कर सके उन्हें अव्युत्पन्न देशज शब्द मान लिया । प्राकृत के व्याकरण नियमीं के अनुसार जिनकी तदभवसिद्धि नहीं दिखाई जा सकी, उन्हीं को यहाँ देशी कहकर संकलित किया गया । परंतु 'देशीनाममाला' में ऐसे शब्दों की संख्या बहुत बड़ी है जो संस्कृत के तदभव व्युत्पन्न शब्द है । चूँकि प्राकृत व्याकरणानुसार हेमचंद्र उनका संबंध, मूल संस्कृत शब्दों से जोड़ने में असमर्थ रहे अतः उन्हें देशी कह दिया । फलतः हम कह सकसे है कि देशी शब्द का यहाँ इतना ही अर्थ है कि उन शब्दों की व्युत्पत्ति का संबंध जीड़ने में हेमचंद्र का व्याकरणाज्ञान असमर्थ रहा ।  
  
इनके अतिरिक्त दो देशी कोशों का भी —एक सूत्नरूप में और दूसरा गोपाल कृत छंदोबद्ध —उल्लेख मिलते है । द्रोणकृत एक देशी कोश का नाम भी मिलता है । इसी तरह शिलांग का भी कोई देशी कोश रहा होगा । हेमचंद्र ने देशीनाममाला में अपना मतभेद और विरोध— उक्त केशकार के मत के साथ —प्रकट किया । हेमचंद्र के प्राकृत शब्दसमूह में उपलब्ध अनेक तत्पूर्ववर्ती देशी शब्दकोशकारों का उल्लेख मिलता है । हेमचंद्र ने ही जिन कोशकारों को सर्वाधिक महत्व दिया है उनमें राहुलक की रचना और पाद- लिप्ताचार्य का 'देशीकोश' कहा जाता है । 'जिनरत्ननकोश' में भी अनेक मध्यकालीन कोशग्रेथों के नाम मिलते हैं । अभिधानचिंमणिमाला संभवतः वही ग्रंथ है जिसे हेमचंद्र विरचित अभिधानचिंतामणि कहा गया और यह संस्कृत कोश है ।  
  
विजयराजेंद्र सूरी (१९१३-१९२५ ई०) द्बारा संपदित, संकलित और निर्मित —अभिधानराजेंद्र— भी प्राकृत का एक बृहद् शब्दकोश है । पर तत्वतः यह जैनों के मत, धर्म और साहित्य का आधुनिक प्रणाली में रचित —सात जिल्दों में ग्रथित—महाकोश है ।— पृष्ठ संख्या भी इसकी लगभग दस हजार है । यह वस्तुतः विश्वकोशात्मक ज्ञानकोश की मिश्रित शैली का आधुनिक कोश है ।  
  
निष्कर्ष  
  
(१) जहाँ तक संस्कृत कोशों का संबंध है । शब्दप्रकृति के अनुसार उसके तीन प्रकारह कहे जा सकते हैं —(१) शब्दकोश, (२) लौकिक शब्दकोश और (१) उभयात्मक शब्दकोश ।  
  
(२) वैदिक निघंटुओं की शब्द—संग्रह —पद्धति क्या थी इसका ठीक ठीक निर्धारण नहीं होता, पर उपलब्ध निघंटु के आधार पर इतना कहा जा सकता है कि उसमें नाम, आख्यात, उपसर्ग और निपात चारों प्रकार के शब्दों का संग्रह रहा होगा । परंतु उनका संबंध मुख्य और विरल शब्दों से रहता था । और कदाचित् वेदविशेष या संहिताविशेष से भी प्रायः वे संबद्ध थे । वे संभवनः गद्यात्मक थे ।  
  
(३) लौकिक संस्कृत की कोशपरंपरा में 'अमरपूर्व' कोशकारों की दो पद्धतियाँ थी, एक 'नामतंव' और दूसरा 'लिगतंत्न' । इस द्बितीय विधा के कोशों में सस्कृत शब्दों के प्रयोगों में स्वीकार्य लिगों का निर्दश होता थाल । एकलिंग, द्बिलिंग, त्निलिग शब्दों के विभाग के अतिरिक्त अर्थवतलिंग और नानालिंग के प्रकरण भी इनमें हुआ करते थे । ये कोश अनुमान के अनुसार गद्यात्मक थे ।  
  
(४) नामतंत्नात्मक कोशों की भी दो विधाएँ होती थीं— एक समानार्थक शब्दसूचीकोश (जिसे आज पर्यायवाची कोश कहते है) और दूसरा अनेका या र्थनानार्थ कोश ।  
  
(५) 'अमरसिंह' के कोशग्रंथ में 'नामतंत्र' और 'लिंगतंत्र' दोनों का समन्वय होने के बाद जहाँ एक और कांश उभयनिर्देशक होने लगे वहाँ कुछ कंश 'अमरकोश' के अनुकरण पर ऐसे भी बने जिनमें समानार्थक पर्योयों और अनेकार्थक शब्दों —दोनों विधाओं की अवतारण एकत्र की गई । फिर भी कुछ कोश (अभिधान चिंतामणि और कल्पद्रु आदि) केवल पर्यायवाची भी बने, ओर कुछ कोश— विश्वप्रकाश, मेदिनी, नानार्थार्णवसंक्षेप'— आदि नानार्थकोश ही है । 'वर्णादेशना' सदृश कोशों को छोड़कर संस्कृत कोश प्रायः पद्यात्मक हैं । इनमें मुख्य छंद अनुष्टुप् है । कभी कभी बहुछंदवाले कोश भी बने ।  
  
(६) अमरकोश' की पद्धति पर कुछ कोशों में शब्दों का वर्गीकारण, स्वर्ग ,द्योः, दिक्, काल आदि विषयसंबद्ध पदार्थों के आधार पर काड़ों, वर्गों, अध्यायों आदि में हुआ और आगे चलकर कुछ में वर्णानुक्रम शब्दयोजना का भी आधार लिया गया । इनमें कभी सप्रमाण शब्दसंकलन भी हुआ ।  
  
(७) अनेकार्थकोशों में विशेष रूप से वर्णाक्रमानुसारी शब्दसंकलन— पद्धति स्वीकृत हुई । उसमें भी अंत्यक्षर (अर्थात् अतिम स्वरांत व्यंजन) के आधार पर शब्दसंकलन का क्रम अपनाया गया और थोड़े बहुत कोशों में आदिवर्णानुसारी शब्द—क्रम—योजना भी अपनाई गई । अत्यवर्णानुसारी कोशों की उक्त योजना का आधार कहीं कहीं निर्दिष्ट वर्ग या उच्चारणास्थान होता था । इनमें कभी कभी अक्षर संख्यानुसार भी एकाक्षर ,द्वयक्षर, त्यक्षर आदि के क्रम से शब्दवर्गों का विभाजन भी किया गया है ।  
  
(८) इन विशेषताओं के अतिरिक्त एकाक्षरकोशमाला और द्बिरूपकोश नामक शब्दकोशों की दो विधाओं का उल्लेख मिला है । एकार्थनाममाला, 'द्वयर्थनाममाला' आदि ग्रंथ आज उपलब्ध नहीं हैं तथापि कोशकार 'सौहरि' के नाम से निर्मित वे कोश कहे गए हैं । 'राक्षस' कवि का 'षड़र्थनिर्णयकोश' भी उल्लिखित है । 'षड्मुखकोश'- वृत्ति भी संभवतः ऐसा ही टीकाग्रंथ था । 'वर्णदेशाना' गद्यात्मक कोश है । वैकल्पिक रूपों का भी एकाध कोशों में निर्देश किया गया है ।  
  
(९) कुछ कोशटीकाओं के आधार पर कहा जा सकता है कि संस्कृतकोश के युग में बडे कोशों के संक्षेपीकरण द्बारा व्यवहारो- पयोगी लघु रूप के निर्माण की पद्धति भी प्रचलित थी । संस्कृत के वैयाकरणो में भी 'बृहत्' और 'लघु' संस्करणों के संपादन की प्रवृत्ति मिलती है जैसे— 'लघुशब्देंदुशेखर' 'बृहहतच्छब्देंदुशेखर' 'बालमनोरमा' 'प्रौढ़मनोरमा' तथा 'लघु —सिद्धांत —कौमुदी' । 'राजमुकुट' कृत अमरकोश टीका में 'बुहत्अमरकोश', सर्वदानंद द्बारा 'बृहानंद अमरकोश' और 'भानुदीक्षित' द्बारा 'बृहत् हारावली' के नाम् उल्लिखित है । ऐसा मालूम होता है कि इन्ही ग्रंथी के संक्षिप्त संस्करण के रूप में 'हारवली' और 'अमरकोश' आदि निर्मित हुए है ।  
  
(१०) आनुपूर्वमूलक वैकल्पिक शब्दों के संकल भीन कहींे  
\[page 8\]  
कहीं मिल जाते है । 'शब्दार्णवसंक्षेप' में पर्यायों की प्रवृत्तिमूलक सूक्ष्म अर्थच्छाया की भेदपरक व्याख्या भी मिलती है । 'कल्पद्रुकोश' में लिखित म० म० रामावतार शर्मा के कथन से यह भी पता लगता है कि अतिप्राचीन 'व्याडि' के कोश में कभी कभी अर्थनिर्देशन के लिये व्युत्पत्तिपरक सूचना भी दी जाती रही है ।  
  
(११) पाली, प्राकृत और अपभ्रशं कोशों में कुछ नवीनता लक्षित नहीं होती । इतना अवश्य है कि पाली कोशों मे बौद्धमत के परिभाषिक शब्दों का काफी परिचय मिल जाता है और पाली के बहुत से शब्दों का अर्थज्ञान भी हो जाता है । 'पाली' का महाव्युत्पत्यात्मक कोश गद्यात्मक है ।  
  
(१२) प्राकृत कोशों में अधिकतः देशी शब्दकोश, और देशी नामामालाएँ है । इनमें अव्युत्पन्न माने गए देशी शब्दों का संकलन हैं । कुछ में जैन प्राकृत ग्रंथों के संपर्क से जैन । मत के पारिभाषिक शब्दों का आंशिक परिचय मिल जाता है । 'पइअलच्छीनाममाला' नामक ग्रंथ में संभवतः सामान्य प्राकृत नामपदों का अत्यंत लघु शब्द संग्रह रहा होगा ।  
  
(१३) अपभ्रंश के कोश संभवतः पृथक् उपलब्ध नहीं है । प्राकृत के देशी शब्दकोशों अथवा देशी नाममालाओं में ही उनका अंतर्भाव समझना चाहिए ।  
  
मध्यकालीन हिंदी कोश  
  
मध्यकाल में विरचित हिंदी कोशों का उल्लेख मिलता है और उनका स्वरूप सामने आता है । हिंदी ग्रंथों के खोजविवरणों मे पचासों कोश ग्रंथों के नामं मिलते हैं । इनके अतिरिक्त पोद्दार अभिनंदन गंथ में श्री जवाहरलाल चतुर्वेदी ने १४-१५ ऐसे कोशो के नाम दिए है जो खोजविवरणों में नही मिल पाए हैं । इससे ऐसा लगता है कि हिंदी साहित्य के मध्यकाल में और उसके बाद भी छोटे बड़े सैकड़ों कोश बने थे । उनमें अनेक संभवतः लुप्त हो गए । जिनके नाम ज्ञात हैं उनमें भी अनेक लुप्त या नष्ट होते जा रहे हैं । हिंदी ग्रंथो की खोज करनेवालों को जो कोश उपलब्ध हुए हैं उनमें कतिपय प्रसिद्ध कोशों का संक्षिप्त परिचय दिया जा सकता है ।  
  
ऐसा जान पड़ता है, इनपर संस्कृत के कोशों से संकलित विषय और उनकी पद्धति का पर्याप्त प्रभाव पड़ा है । अधिकांश कोशों ने मुख्य आधार के रूप में 'अमरकोश' का सहार लिया । उसकी उपजीव्यता का उन्होंने उल्लेख भी किया है । कभी कभी (जैसे उमराव कोश में) अमरकोश का नाम भी उल्लिखित है । पर कुछ केशकारों ने (यथा कर्णाभरण के लेखक हरिचरण दास) मेदिनी हेमकोश आदि से भी सहायता ली है ।  
  
मध्याकालीन कोश— रचना—पद्धति को झलक अग्रोनिर्दिष्ट कुछ प्रसिद्ध कोशों के नाम देखने से मिल जाती है । 'नाममाला' और 'अनेकार्थमंजरी' 'नंददासं' के दो कोश मिलते हैं । पद्यनिर्मित इन कृतियों के नाममात्र से इनके स्वरूप का बोध हो जाता है । 'गरीबदास' का 'अनंगप्रबोध' १६१५ ई० की रचना कहीं जाती है । 'रत्नजीत' १३ ई०) के दो शब्द कोश (क) भाषशब्दसिंधु और (ख) भाषाधातुमाला —बताए गए हैं । इनके नाम भी स्वरूपपरिचायक है । 'मिर्जा खा' का 'तुहफत् उल— हिन्द (तुहफतुल हिद) 'खुसरो' की 'खालिकबारी'— अत्यंत प्रसिद्ध कोश है; एक 'डिंगल कोश' भी बहुत पहले बन चुका है । इनके अतिरिक्त भी अनेक कोश बने । 'नंददास' के नाम से 'नामचिंतामणि' नामक भी एक कोश कहा गया है । 'अमरकोश' के भी सभवतः अनेक पद्यानुवाद हुए है ।  
  
इन ग्रथों के परिदर्शन से ज्ञात होता है कि जैसा ऊपर कहा जा चुका है, 'अमरकेश' के तथा कभी कभी अन्य कोशों के आधार पर हिंदी के मध्यकालीन पद्यात्मक कोश बने जो पर्जायवाची, समानार्थी या अनेकार्थक कोश थे । धातुसंग्रह का भी एक कोश— उपर्युक्त धातुमाला —अंतिम वर्णक्रमानुसारी संकलन है । मिर्जाखाँ का कोश अनेक दृष्टियों से नूतन पद्धतियों का निदर्शन उपस्थित करता है । अपने ढंग का यह प्रथम प्रयास कहा गया है । जियाउददीन और सुनीतकुमार चाटुर्ज्या ने इनकी बड़ी प्रसंशा की है । मध्यकालीन हिंदी भाषा के कोशों में शब्दों के क्रमसंयोजन में नूतन और भाष—वैज्ञानिक दृष्टि का इसमें परिचय दिया गया है; साथ ही साथ शब्दों की विस्तृत व्याख्या भी दी गई है । इसके अतिरिक्त उच्चारण मे— लिखित रूप की अपेक्षा । बोलचाल के स्वरूप का अधिक ध्यान रखा गया है । 'गरीबदास' का कोश संत साहित्य के अनेक पारिभाषिक शब्दों का अर्धकोश है । हिंदी में 'खुसरो' का कोश भी यद्यपि विशाल नहीं है तथापि द्विभाषी कोश की प्राचीनरूपता के कारण महत्व रखता है । इसी तरह 'लल्लूलाल' का परवर्ती (१८३७ ई०) अंग्रेजी— हिंदी —फारसी केश भी उल्लेखनीय है । 'एकाक्षरी कोशी' ओषधिवरदनाममाला' आदि अनेक प्रकार के शब्द संग्रहात्मक कोशों का भी निर्माण हुआ है ।  

  
  
  
--  
\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*  
JAGANADH G  
<http://jaganadhg.freeflux.net/blog>  
  

