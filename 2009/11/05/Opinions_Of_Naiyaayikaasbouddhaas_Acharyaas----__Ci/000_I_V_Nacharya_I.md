+++
title = "000 I V Nacharya I"

+++
[[I V Nacharya I	2009-11-05, 17:51:13 [Source](https://groups.google.com/g/bvparishat/c/Ci2Q9qC9eRM)]]



प्रिय विद्वत्सुहृदः,  
प्रणम्य। श्री जॊषी महॊदयस्य प्रतिपादित समस्यात्मक वाक्य षट्के चतुर्थ,पंचम,षष्ठ वाक्यानि क्रमशः अद्य  
व्याख्यातानि भवन्ति।  
चतुर्थं वाक्यम्। "क्वचित् जातिः,क्वचित् व्यक्तिः,क्वचित् आकृतिः" इति नैयायिकाः।  
नैयायिकाः वस्तुतः जात्याकृतिविशिष्ट व्यक्ता वेव शक्ति मङ्गीकुर्वन्ति। तत्र जातौ शक्तौ, व्यक्ते रभानं स्यात्। व्यक्तौ शक्तौ, व्यक्त्यानन्त्येन शक्त्यानन्त्य मित्यापत्ति रस्ति। अतः उभयत्रापि दॊषॊऽस्तीति  
जाति विशिष्ट व्यक्तौ शक्ति रिति निर्णयः तैः क्रियते।  
एवमेव "गौ" रिति शब्दस्य श्रवणानुपदं गवाकारः स्पुरती त्यपि हेतॊः आकृतावपि शक्ते रावश्यकतास्ति। तथासति पूर्वव द्व्यक्तेः स्फुरणं न स्यात्। अतः जात्याकृति विशिष्ट व्यक्ता वेव  
शक्ति रिति तेषां निर्णयः।  
अत एव "गौ श्चरती" त्यादिषु गॊत्वजातिः,गवाकृतिः, ताभ्यां विशिष्टा गॊ व्यक्ति रेव क्रियान्वयं प्राप्नॊति। अतः जात्याकृति विशिष्ट व्यक्ता वेव शक्ति रङ्गीकार्या इति तेषां भावः।  
क्वचित् गौ स्साधु रिति प्रयॊगे एका गॊ व्यक्तिः साधु रित्यभिप्रायः नास्ति। अतः तादृश प्रयॊगे  
गॊत्व जातिः यद्यपि स्पुरति, तथापि तज्जातिमान् यः कश्चित् गौः स्साधु रिति अनुभवसिद्धः अंशः अत्र प्रमाणीभूतः भवति।  
एवमेव गॊ शब्द श्रवणेनैव यद्यपि गवाकारः स्पुरति, तथापि गॊ प्रतिमासु सर्वत्र गॊ व्यवहारः  
नास्ति। जीवति गॊजातिमति विशिष्ट विषाण, वाल, सास्नादिमति तदर्थे एव तादृश व्यवहार इति अवश्यं  
जात्याकृति विशिष्ट व्यक्ता वेव गॊ शब्दस्य शक्तिः।  
सामान्यतः केवलं गॊत्वे,केवलं गवाकृतौ च गॊ शब्दव्यवहारः नास्त्येव। गॊ व्यक्तेः भान समये  
गॊत्वं,गवाकृति श्च अनिवार्यं स्पुरतीति जात्याकृति विशिष्ट व्यक्ता वेव शक्तिरिति अङ्गीकार्या।  
पंचमं वाक्यम्:"अन्यापॊह इति बौद्धाः"।  
बौद्धाना मभिप्रायेण सर्वं जगदिदं अपॊहमयम्। अतः शब्दस्य अर्थॊऽपि अपॊहमयः। तथाच  
सर्वॊऽपि पदार्थः अपॊहमय एव। ते, सर्वं, शून्यं शून्यं, सर्वं, क्षणिकं क्षणिकं, सर्वं, ज्ञानं ज्ञान मिति प्रतिपादयन्ति। तथाच तेषां मते एकस्य शब्दस्य एकस्मिन्नर्थे शक्ति रित्यपि अपॊह एव।(भ्रमरूपं ज्ञानमेव) अतः तस्मिन् सर्वस्मिन् अपॊहे सति शक्तिः सहजः अपॊह श्चेत्, लक्षणा अन्यः अपॊहः-नाम  
अपॊहे अपॊह इति।  
बौद्धानां मतानुसारेण वस्त्वेव नास्ति। शून्यत्वात्। किन्तु वयं "अस्तीति" भ्रमं प्राप्नुमः।  
तथाच गौ रित्युक्ते सास्नादिमत्पिण्ड इत्यर्थॊऽपि भ्रम एव। गङ्गायां घॊषः इत्युक्तेऽपि गङ्गा शब्दस्य  
प्रवाह इत्यर्थः अपॊह इति तैः अभिमन्यते। तथाच प्रवाह संबंधि तीरमि त्यर्थ स्तु सुतरां भ्रम इति,  
अन्यः अपॊहः इति तै रुच्यते।  
षष्ठं वाक्यम्: "व्यक्तय एव वाच्याः, समय प्रतिपत्तौ तु, सादृश्यं उपधाना मित्याचार्याः।"  
आचार्याणां तु एव मभिप्रायः।  
शब्दस्य उच्चारणानन्तरं निर्दिष्टः अर्थः ज्ञायते। बालकस्य कृते कस्यचित् शब्दस्य अर्थं दर्शयित्वैव बॊधनं कुर्मः। एषः अर्थः एतेन शब्देन उच्यतेति। यथा,"अयं गौ" रित्यत्र इदं शब्दः प्रत्यक्ष मर्थं सूचयति। गौ रिति शब्दश्च,तस्य अर्थ श्च गॊ शब्द वाच्यत्वं सूचयति। तथाच दृष्टः पदार्थ एव गॊ शब्द वाच्य इति बालकः जानाति। अन्यां गां गॊ शब्दार्थत्वेन बालकः न जानाति।  
तथापि परिचयाधिक्येन दृष्ट  
गॊ रूपवत्सु सादृश्येनैव अन्यां गा मपि गॊ शब्देन अभिजानाति।  
तत्र द्वितीय गॊ पदार्थः अपि व्यक्तिरेव। न तु जातिः। अतः गवादि शब्देन गॊ व्यक्त्यादि रूपः  
अर्थः एव वाच्यः भवति। तत्र सादृश्यं कारणं भवति। अतः शब्दस्य व्यक्ता वेव शक्तिः। सादृश्यं तु उपधान  
मिति (उपाधिः) तेषा मभिप्रायः।  
Regards,  
I.V.N.\<[ivi...@yahoo.co.in]()\> ( Opinions Solicited)

  
Add whatever you love to the Yahoo! India homepage. Try now! <http://in.yahoo.com/trynew>  

