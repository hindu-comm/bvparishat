+++
title = "000 I V Nacharya I"

+++
[[I V Nacharya I	2009-11-05, 06:12:25 [Source](https://groups.google.com/g/bvparishat/c/VxjjgvkdtWk)]]



प्रिय विद्वत्सुहृदः,  
प्रणम्य।  
श्री जॊषी महॊदयस्य प्रतिपादित वाक्य षट्के तृतीयस्य व्यख्या प्रेष्यते।  
वाक्यम् । "क्वचि ज्जातिः, क्वचिद्व्यक्ति"रिति वैयाकरणाः।  
वैयाकरणा स्तु सर्वेषां शब्दानां अर्थ निर्वचने प्रमाणभूताः। ते यथानुभवं शब्दस्य निर्णयं कुर्वन्ति।  
यथा "लट् कर्तरि"इति तेषां सूत्रं। "गच्छती"न्त्यादि शब्द श्रवणेनैव गमन कर्ता स्फुरति। एवं"तस्येदं,तस्यापत्यं"इत्याद्यर्थेषु अणादि प्रत्ययानां प्रयॊगं प्रतिपादयन्ति। तथा "डुपचष् पाके, गम्ल् गतौ"इत्यादि धातूना मपि तत्त दर्थ निर्धारणं कुर्वन्ति। अतः तेषु तेष्वर्थेषु शब्दस्य प्रयॊग निर्णये ते  
प्रमाणभूताः।अतः गॊ धर्मं विना गां वक्तुं न शक्नुम इति ते धर्मरूपां जाति मपि शब्दार्थत्वेन परिगणयन्ति। तत्र प्रयॊग एव तेषां शरणम्।  
क्वचि द्बहुत्वे एक वचनं, एकत्वे बहुवचनं,एव मेव क्वचि ज्जात्यर्थे,क्वचि द्व्यक्त्यर्थे च शब्दस्य प्रयॊगॊऽनुभूयतेऽति तेषां भावः। यथा "व्रीहीन् प्रॊक्षति"। अत्र व्रीहि शब्दस्य बहुवचन प्रत्ययस्य संबंधेन "बहवः व्रीहयः" इत्येवार्थः। "दारा स्सन्ती"त्यत्र बहुवचन प्रत्ययस्य सत्त्वेपि "रामस्य दाराः"इति  
सीता मेव सूचयति। "सौबरेः दाराः,श्री कृष्णस्य दाराः"इत्यत्र बह्व्यः भार्या इत्यर्थः। अतः तत्र बहुवचन  
प्रत्ययस्य संदर्भानुगुणं एकत्वं,बहुत्व मप्यर्थः। एवमेव "गौ श्चरती"त्यादिषु गॊ शब्दस्य एकवचनांतत्वेन  
"एका गौ"रित्यर्थं स्वीकर्तुं शक्यते। क्षेत्रे "सस्यं फलती"त्यादि प्रयॊगे एकवचनस्य सत्त्वेपि सस्य शब्दस्य  
सस्य जाति रित्येवार्थः।  
अतः अनुभवानुसारेणैव शब्दस्य जातिः,व्यक्ति र्वा अर्थः स्वीकरणीय इति तेषां भावः।  
Regards,  
I.V.N.\<[ivi...@yahoo.co.in]()\> (Opinions Solicited)  

  
Yahoo! India has a new look. Take a sneak peek <http://in.yahoo.com/trynew>  

