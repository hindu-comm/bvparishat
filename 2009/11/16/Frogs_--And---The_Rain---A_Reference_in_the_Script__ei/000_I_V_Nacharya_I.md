+++
title = "000 I V Nacharya I"

+++
[[I V Nacharya I	2009-11-16, 10:18:55 [Source](https://groups.google.com/g/bvparishat/c/eigD_sBwJJI)]]



Dear Scholar Friends,  
praNaamaH. We get the rain from the clouds. Frogs forecast the rain. This event is referred in our scriptures.  
श्रुतिः। "खण्वखा ३ इ खैमखा इ मध्ये तदुरी । वर्षं वसुध्वं पितरॊ मरुतां मन इच्छत"  
(अ।वे।४.४ १५.५९८ पे.वि.भा)  
अस्यां श्रुतौ "खण्वखा, खैमखा, तदुरी" इति त्रीणि पदानि सन्ति। एतानि स्त्रीलिङ्गानि। मंडूक जातौ कस्याश्चन जातेः संबंधिनीनां मण्डूकानां नामान्येतानि। "भेके मण्डूक वर्षाभू शालूर प्लव दर्दुराः"इत्यमरः।  
"वर्षासु भवन्ती"ति वर्षाभुवः" "शब्देन कर्णे दृणातीति"दर्दुरः("दॄ"विदारणे) एतद्व्युत्पत्ति द्वयेन उपरि श्रुतौ  
कथितं मण्डूक त्रयं "वर्षाभू ,दर्दुर जात्यन्यतर संबंधि भवितु मर्हती त्यूहितुं शक्यं तासा मुच्चै स्स्वरेण रटनात्।  
अस्यां श्रुतौ एव मर्थः। "हे मण्डूक श्रेष्ठाः,भवत्यः भवतीनाम् घॊषेण वृष्ट्यभिमुखीभूतानां मरुद्गणानां मनांसि  
वशीकृत्य वर्षं प्रयच्छध्व"मिति, श्रुत्युक्त मण्डूकाः प्रार्थ्यन्तेऽत्र। एतच्छृतेः कारणतः मण्डूक घॊषॊऽपि वृष्टेः  
कारण मिति वक्तुं शक्यते। लॊकेऽपि वर्षाभावकाले अस्माकं ग्रामेषु,पट्टणेषु,जनपदेषु च बालाः,वयॊजना श्च  
मण्डूका नुद्दिश्य गीतानि गायन्तः,अस्मद्गृह समीप मागत्य मण्डूकेभ्यः स्नानानि कारयितुं प्रार्थयन्ते खलु।  
एतद्दृश्यं आन्ध्रदेशे अस्माक मनुभवेऽस्ति। इतरत्राऽपि भवतु नाम।  
Regards,  
I.V.Nacharya\<[ivi...@yahoo.co.in]()\>

  
The INTERNET now has a personality. YOURS! See your Yahoo! Homepage. <http://in.yahoo.com/>  

