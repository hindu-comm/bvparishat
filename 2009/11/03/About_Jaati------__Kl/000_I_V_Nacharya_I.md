+++
title = "000 I V Nacharya I"

+++
[[I V Nacharya I	2009-11-03, 20:35:40 [Source](https://groups.google.com/g/bvparishat/c/Kl00cQRkPS0)]]



Dear Scholar Friends,  
praNamyA. Our Scholar Friend Shri JoShi Ji has placed before us six problematic statements and asked us to offer comments.Thanks for the work given.Here is a comment on the first statement.  
"जाति रेव वाच्या पदानां.व्यक्तय स्तु लक्ष्या इति भट्टाः"इति प्रथमं वाक्यम्।  
अत्रेदं व्याख्यानम्।  
"गौरस्ति,गामानय,गॊःग्रासं देहि,एवमेव बालःक्रीडति,वृद्धः उपदिशति,माता शिशॊः स्तन्यं ददाती"त्यादि प्रयॊगेषु"गॊ" शब्दः,मातृ शब्दः,बाल शब्दः इत्यादय स्सन्ति खलु। एतेषां शब्दानां श्रवणेनैव किं स्फुरती ति विचार एव शक्तिवाद इत्युच्यते।  
शक्ति र्नाम पद पदार्थयॊ स्संबंधः। पदस्य अर्थेन,अर्थस्य पदेन सह य स्संबंधः स एव शक्ति रित्युच्यते। अत एव एतस्य वाच्य वाचक शक्तिः,वाच्य वाचक संबंध इति नामान्तरम्। अत्र सर्वेऽपि शास्त्रकाराः स्वस्व सिद्धान्तं प्रकाशितवन्तः। बहु पुरातन कालतः एषा चर्चा वर्तते। वेदेऽपि" तस्मा त्सुपर्णस्य सुपर्णत्वं, तस्मा द्वेदस्य वेदता" इत्यादयॊऽपि विचारा स्सन्ति। तत्र शब्दस्य  
अर्थ विचार एव निर्धारणपरः प्रतिपादित इति स्पष्टं ज्ञातुं शक्यते। तत्र मीमांसकाः वेदस्य अनन्तरं प्रमाणभूताः भवन्ती ति कारणतः प्रथमं भाट्टवादः" जातौ शक्ति" रिति स्वीक्रियते। तत्रा यमु द्देशः। "गौः"इति वचनानुपदं गॊ धर्म एव स्फुरति। धारणा द्धर्म मित्याहुः।धर्मस्य,आकृतेः,भावस्य च न भेदः। तथा च "गा मानय"इत्यादौ गॊत्वं प्रथमं स्पुरति। ततः स्वय मेव व्यक्तिः अवगम्यते  
ति कारणतः जाति रेव वाच्या इति, भाट्टाना मभिप्रायः। अत्र तेषा मनुभवः सुसम्मत एवे ति भाति।  
लक्षणा नाम काचन शब्दशक्तिः। वस्तुतः भाट्टैः नांगीक्रियते एव। अतः अर्थात् व्यक्तिः ज्ञायते इति तेषां भावः। तथा च तत्र अर्थापत्ति प्रमाणेनैव व्यक्तिज्ञानं, लक्षणा त्तु तत्र आपाततः अन्यैः शास्त्रकारैः "तन्मते"इति व्याख्यानं क्रियते। अतः व्यक्तय स्तु लक्ष्या इति वचनं चिन्तनीयम्। तदपेक्षया व्यक्तयः ज्ञेया इति सुवचम्।  
Regards,  
I.V.N.\<[ivi...@yahoo.co.in]()\>(Opinions solicited)

  
Add whatever you love to the Yahoo! India homepage. Try now! <http://in.yahoo.com/trynew>  

