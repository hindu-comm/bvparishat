+++
title = "000 I V Nacharya I"

+++
[[I V Nacharya I	2009-10-29, 05:07:54 [Source](https://groups.google.com/g/bvparishat/c/DImB5xVcazs)]]



Dear Scholar Friends,  
praNamya.I would like to acquaint our members with what our Scriptures and  
classical Sanskrit works say as regards any science from the material  
available with me.All the members may be conversant well with these things.  
Yet,as our forum gives us an opportunity to express any thing good we have  
in our minds I take a little venture in this regard as far as I can.  
With Regards,  
I.V.N.\<[ivi...@yahoo.co.in]()\>  
About Electricity in Veda.(Present Article)

लॊके अस्माकं वैज्ञानिकाः जलपातेषु चक्राणि संस्थाप्य तेषां चालनेन विद्युच्छक्ति मुत्पाद्य प्रजाभ्यः समस्त  
सौकर्याणि कल्पयन्तीति वयं सर्वे जानीम एव।  
एषा विद्युच्छक्तिः उदकमध्या दुत्पन्ना भवतीति कृष्ण यजुर्वेदीय तैत्तिरीयारण्यके चतुर्थ प्रश्ने दशमानुवाके मन्त्र ब्राह्मणे एवं लिखिता अस्ति।  
श्रुतिः।"अपां मध्य उद्वासयेत्। अपां वा एतन्मध्या ज्ज्यॊति रजायत। ज्यॊतिःप्रवर्ग्य र्यः। स  
एवैनं यॊनौ प्रतिष्ठापयति। (कृ।य।तै।आ।प्र ४।अनु १०।)  
यज्ञे प्रवर्ग्यॊद्वासनस्य स्थानानां कथन संदर्भे उदकमध्यात् ज्यॊतिस्वरूपिणी विद्युच्छक्तिः उत्पन्ना इति कारणतः ज्यॊत्त्युत्पत्तेः स्थानभूते उदकमध्ये ज्यॊतिस्स्वरूपिणं प्रवर्ग्य मुद्वासये दिति कथितम्।तथा करणेन  
ज्यॊती रूपी एष प्रवर्ग्यः स्वकीये स्थाने प्रतिश्थितॊ भवतीति श्रुतिः कथयति।( अस्यां श्रुतौ द्वे सांकेतिके पदे स्तः।एतयॊ रर्थं याज्ञिकान् पृष्ट्वा जानीमः।)  
अतः विद्युच्छक्ति विषयः अनादितः विदित एवेति,अभूतपूर्वः न इति ज्ञायते।  
मेघं प्रति वेदे प्रश्नॊत्तर रूपेण प्रस्तावं पश्यामः।  
"मिह"(सेचने) धातॊः मेघ शब्दः निष्पन्नः भवति। वृष्ट्या सिंचतीति कारणतः मेघः अन्वर्थः भवति। "अभ्रं मेघॊ वारिवाहः"इत्यमरः। "अभ्र"मिति पदस्य "अपः बिभर्तीति"व्युत्पत्तिः।अद्य प्रश्नॊत्तर रूप प्रस्तावं  
पश्यामः।  
प्रश्नः: क्वेद मभ्रं निविशते? (कृ।य।आर।अरुणं-अनु ८)  
मेघः निरालम्बे अंतरिक्षे अस्ति। तस्य आधारः कः? तत्र तस्य स्थितेः कारणं किं? मेघस्य उत्पत्तिः  
कीदृशी? इत्यादयः प्रश्नाः सन्त्यत्र।  
उत्तरम्:अभ्राण्यपः प्रपद्यन्ते।(मेघाः जलं प्राप्नुवन्ति।)  
प्रश्नः:क्वेमा आपॊ निविशते।यदीतॊ यान्ति संप्रति।(या आपः अद्य गच्छन्ति ताः कुत्र सन्ति?)  
उत्तरम्:आप स्सूर्ये समाहिताः।(कृ।य।आ।अरुणं।अनु ८ ) सूर्ये जल मस्तीति श्रुतिः वदति।  
ग्रीष्मे तीक्ष्णैः सूर्य रश्मिभिः भूमौ सर्वत्र जलशॊषः दृश्यते खलु। एत त्सर्वमपि जलं सूर्य रश्मिभिः गृहीतं  
सत् सूर्ये तिष्ठति।एतज्जलमेव धूमादि मेळनेन मेघस्य उत्पत्तेः कारणं भवति।"धूम ज्यॊति स्सलिल मरुतां  
सन्निपातः"एव मेघः इति काळिदासे नॊक्तं खलु मेघ संदेश काव्ये। अपि च सूर्यः सहस्र गुणं जलं वृष्टिरूपेण लॊकाय प्रदातु मेव ग्रीष्मे भूमितः जलं स्वीकरॊती त्युक्तं च तस्य रघु वंश काव्ये।" सहस्र गुण  
मुत्स्रष्टु मादत्ते हि रसं रवि"रिति। ( अनुवर्तते )

  
Add whatever you love to the Yahoo! India homepage. Try now! <http://in.yahoo.com/trynew>  

