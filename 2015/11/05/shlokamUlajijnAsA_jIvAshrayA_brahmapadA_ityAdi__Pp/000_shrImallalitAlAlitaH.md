+++
title = "000 श्रीमल्ललितालालितः"

+++
[[श्रीमल्ललितालालितः	2015-11-05, 12:34:46 [Source](https://groups.google.com/g/bvparishat/c/PpfCX_4bcaI)]]



जीवाश्रया ब्रह्मपदा त्वविद्या तत्त्वविन्मता ।  

ब्रह्माश्रया जीवपदा माया सैव प्रकीर्त्तिता ॥  

इत्ययं प्रसिद्धः श्लोकोऽद्वैतिनां काश्मीरशैवानाञ्च ग्रन्थेषूद्‌धृतो दृश्यते ।  

विरक्तैर्विद्वद्भिः श्रीशङ्करचैतन्यभारत्याख्यमहात्मभिरयं श्लोको नारायणसरस्वतीपादकर्त्तृकत्वेन ख्यातिवादे निर्दिष्टः ।  

क एते नारायणसरस्वतीपादाः कश्च ग्रन्थो यत्रायं श्लोको घटकतां भजते इति कृपया सायासा अन्विष्य सूचयन्तु ।  
  

मया NCC मध्ये केषाञ्चन(कासाञ्चन?) नारायणसरस्वतीनाम् अद्वैतसुधाकर्त्तृत्वेनोल्लेखो दृष्टः । परमियमद्वैतसुधा न कर्णाभ्यां पीता मया ।  

अनन्तकृष्णशास्त्रीप्रणीता काचन अद्वैततत्त्वसुधा तु भिन्नैवाभिलषितायाः ।  
  

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

