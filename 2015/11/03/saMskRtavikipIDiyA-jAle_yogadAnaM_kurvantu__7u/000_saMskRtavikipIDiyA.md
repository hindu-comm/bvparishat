+++
title = "000 संस्कृतविकिपीडिया"

+++
[[संस्कृतविकिपीडिया	2015-11-03, 08:29:30 [Source](https://groups.google.com/g/bvparishat/c/7uJjjNgciAE)]]



नमस्ते सर्वेभ्यः....

  

[https://sa.wikipedia.org/wiki/विकिपीडिया:स्वशिक्षा](https://sa.wikipedia.org/wiki/विकिपीडिया:स्वशिक्षा) -- एतत् पठत्वा भवन्तः संस्कृतविकिपीडिया-जाले योगदानं कर्तुं प्रभवन्ति ।  

  

[sa.wikipedia.org](http://sa.wikipedia.org) इति किञ्चित् जालस्थानम् । तत्र संस्कृतलेखाः भवन्ति । संस्कृतभारत्याः प्रयासैः तत्र किञ्चित् कार्यं जायमानम् अस्ति, परन्तु तावत् पर्याप्तं न । संस्कृतविकिपीडिया-जाले कार्यम् आरब्धवत्याः संस्कृतभारत्याः उद्देशः आसीत् यत्, संस्कृताभिमानिनः, संस्कृतपठितारः, संस्कृतज्ञातारः च तस्य जालस्थानस्य उपयोगं कुर्युः इति । अत्र उपयोगः अर्थात् लेखानां पठनं, पठनकाले दृष्टस्य दोषस्य परिहारः, यं विषयं पठामः तत्र अधिकविवरणयोजनं, नवीनानां लेखानां योजनम् इत्यादि अन्तर्भवन्ति ।

  

2003 तः संस्कृतविकिपीडिया-जालस्य आरम्भः अभवत् । 2007 पर्यन्तं तत्र किमपि नासीत् । 2007 तमे वर्षे संस्कृतभारत्या एकस्य भगीरथकार्यस्य स्वीकारः कृतः । तदारभ्य अद्यत्वे 11000 अधिकाः लेखाः सन्ति । अद्यापि कार्यं जायमानम् अस्ति । परन्तु संस्कृतभारत्याः उद्देशपूर्तेः कुत्रापि सङ्केतः नास्ति । बहवः न्यूनाः जनाः जानन्ति यत्, संस्कृतविकिपीडिया-जालस्थानम् अस्ति । ये जानन्ति तेषु जालस्य उपयोगः अपि अति न्यूनः । ये संस्कृतं सम्यक् जानन्ति, ते फेसबुक, वोट्स् एप, हाइक् इत्यादिषु समयं यापयन्ति, परन्तु तदेव ज्ञानं संस्कृतविकिपीडिया-जाले न वितरन्ति ।

  

अन्यभाषासु अपि विकिपीडिया-जालम् अस्ति । तत्र कीदृशाः जनाः कार्यं कुर्वन्ति चेत्, शिक्षकाः, प्राध्यापकाः, विद्यार्थिनः, संशोधकाः इत्यादयः । तस्य कृते ते धनं न प्राप्नुवन्ति । तेषु स्वमातृभाषां प्रति अभिमानम् अस्ति । ते इच्छन्ति स्वभाषायाः विकासः भवेत् इति । तस्य कृते ते सोशियल्-मिडिया-जालस्य उपयोगम् अधिकम् अकृत्वा स्वभाषायाः विकिपीडिया-जाले विभिन्नान् विषयान् योजयन्ति । तान् विषयान् कश्चन अपरः जनः तेभ्यः न यच्छति, अपि तु ते यत्किमपि पठन्ति, संशोधयन्ति च तद् सर्वमेव ते अन्येषां लाभाय, स्वभाषायाः विस्ताराय च तत्र स्थापयन्ति ।

  

अतः अस्माकं चिन्तनम् अस्ति यत्, संस्कृतविकिपीडिया-जालम् अपि संस्कृतानां जालं भवेत् इति । कृपया भवन्तः संस्कृतविकिपीडिया-जाले लेखान् पठन्तु । दोषाः सन्ति चेत्, तान् यथा योग्यं दूरीकुर्वन्तु । स्वसंशोधनविषयान्, योग्यविषयान् च तत्र स्थापयन्तु । तत्र सम्भाषणं कर्तुम् अपि व्यवस्था अस्ति । तत्र सम्भाषणं कुर्वन्तु । तस्य जालस्य विकासः संस्कृतविद्यार्थिनां स्तरोन्नत्यै अत्यावश्यकः ।

  

एतस्मिन् विषये यदि भवतां प्रतिसादः, परामर्शः वा अस्ति, तर्हि सूचयन्तु ।
(अन्येन किं भवितुम् अर्हति इति नावश्यकं, मया किं शक्यते ? अहमेवं करिष्ये इति आवश्यकम् ।)  

  

**[https://sa.wikipedia.org/wiki/विकिपीडिया:स्वशिक्षा](https://sa.wikipedia.org/wiki/विकिपीडिया:स्वशिक्षा) -- एतत् पठत्वा भवन्तः संस्कृतविकिपीडिया-जाले योगदानं कर्तुं प्रभवन्ति ।**  

  

![](https://ci3.googleusercontent.com/proxy/Ccu6Y8LqDW4ND4i6AhLUcG1-X-1CLYO7OdRNqZ8oUfp1JBAdE3ZPbGu_G1SIHoffUBqL9uTnbdImTqIQ9cNgG11V1it4km2T=s0-d-e1-ft#https://pbs.twimg.com/media/CS2jYp2UEAAMqGv.jpg:large)  

