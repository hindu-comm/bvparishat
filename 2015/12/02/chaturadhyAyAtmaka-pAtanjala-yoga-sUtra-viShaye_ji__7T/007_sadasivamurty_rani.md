+++
title = "007 sadasivamurty rani"

+++
[[sadasivamurty rani	2015-12-03, 01:30:10 [Source](https://groups.google.com/g/bvparishat/c/7TonelyrLQk)]]



मान्यविद्वत्प्रवरॆभ्य: श्रीमद्ब्य: रामानुजन् महाभागेभ्य: प्रणामा:।

  

भवद्भिरुक्तविशॆषयुक्त: कोऽपि ग्रन्थ: विद्यतॆ वा इति मया बहुधाऽन्विष्यते।

  

मम विविधव्याखातॄणां व्याख्याविशॆषॊपेता:, विविधभाषानुवादॊपेताश्च पातञ्जलयॊगसूत्रप्रतय:

विद्यन्ते मदीयॆ वैयक्तिकग्रन्थागारे।

  

तासां प्रतीनामनुशीलनानन्तरं, तथा भवतां द्वितीयलेखगतविशॆषाणां च परिशीलनानन्तरं मन्मनसि समुत्पन्नानां विचाराणामुपस्थापनमत्र प्रयॊजनलॆशं वा साधयॆयुरिति धियाऽत्र प्रस्तौमि।

  

ता: सर्वाऽपि प्रतय: (मत्सकाशे विद्यमाना:) यथोक्तं भवद्भि: पञ्चोनद्विशतसूत्रयुक्ता: एव सन्ति।

  

**परन्तु अध्यायविभागविषये तु कश्चन भेद: दृश्यते।**

**  
**

**ता: सर्वा अपि प्रतय: १. समाधिपाद: (५१ सूत्रयुक्त:), साधनपाद: (५५ सूत्रयुक्त:), विभूतिपाद: (५५ सूत्रयुक्त:), कैवल्यपाद:(३४) सूत्रयुक्त: इति पादाख्यया विषयविभागेन समलङ्कृतम् पातञ्जलयॊगसूत्रम् इति अभिप्रायमॆव समर्थयन्ति।**

**अत्र पादव्यवस्था एव सर्वत्राङ्गीकृता "अध्याय" नामग्रहणं तु कुत्रापि न विद्यते। (एकाध्यायात्मक: ग्रन्थ: इति कथनापेक्षया पादचतुष्टययुक्त: इति ग्रहणे औचित्यम् भवेदिति मे काचिद् आशा।)**

  

**अथ भवद्भि: प्रस्तूयमान ४१० सूत्रयुक्तग्रन्थविषयॆ मम विचार: एवं वर्तते।**

पञ्चोनद्विशतसूत्रयुक्तम् पातञ्जलयॊगसूत्रमूलग्रन्थकलॆवरमेव स्वीकृत्य केनचित् व्याख्याकारेण वा अथवा केनचित् विदुषा वा प्राथमिकस्तरीयाणां अध्येतॄणां सुखावबोधार्थं ४१० सूत्रॆषु विस्तरॆण कथितवन्तस्स्यु:।

निशितपरिशीलनॆ इयं संभावना स्फुरति मे यथा-

इति भवन्त: यत् सूत्रत्रयरूपेण उदाहृतवन्त: तत् सूत्रत्रयम् "अथ यॊगानुशासनम्" इति प्रथमसूत्रस्य रूपविस्तृतिरॆव।

***1.1 अथातो युज्यते क्रियाम्।***

***1.2 तदनुशासनं सर्वस्मिन्नपि।***

***1.3 आत्मनः प्रत्यवायेषु व्यवसायेषु च योगात्।***

तत: परम् -

***1.4 योगश्चित्तवृत्तिनिरोधः।*** इत्येतत् सूत्रम् मूलपाठे द्वितीयसूत्ररूपेण दत्तमस्ति। अत्र चतुर्थसूत्ररूपेण प्रस्तुतम्।

  

एवमॆव इतरॆषां सूत्राणामपि विषये कूलङ्कषविचार: करणीय:। तथा यदि क्रियते अयं ४१० सूत्रयुक्त: नवप्रस्तुतग्रन्थ: प्रसिद्धयॊगशास्त्रग्रन्थस्यैव विस्तृतरूपॊ वा उत सम्पूर्णभॆदवान् वा इति विनिश्चॆतुं शक्यते।

मदीया: एते विचारा: वर्तमनचर्चावसरे उपयॊगाय भवेयुरिति आशया सप्रणामं विरम्यते अत्र मया।

**Dr. Rani Sadasiva Murty**

  

------------------------------------------------------------------------

**From:** Dr. P. Ramanujan \<[ra...@cdac.in]()\>  
**To:** [bvpar...@googlegroups.com]()  
**Sent:** Wednesday, 2 December 2015 11:12 PM  
**Subject:** Re: {भारतीयविद्वत्परिषत्} च तुरध्यायात्मक-प ातञ ्जल-योग-सूत्र-विषय े जिज्ञासा  



