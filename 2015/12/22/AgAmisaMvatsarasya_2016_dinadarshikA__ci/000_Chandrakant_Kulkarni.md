+++
title = "000 Chandrakant Kulkarni"

+++
[[Chandrakant Kulkarni	2015-12-22, 21:53:42 [Source](https://groups.google.com/g/bvparishat/c/cid_oRjXPCk)]]



परिषत्सदस्यान् प्रणम्य निवेदयामि।

प्रतिवर्षं संस्कृतभारती दिनदर्शिकां प्रकाशयति इति संस्कृतानुरागिणां विदितमेव। आगामिसंवत्सरस्य (२०१६) दिनदर्शिका संस्कृतभारत्या प्रकाशिता। दिनदर्शिकाया: कतिपयविशेषा: -

१ ये संस्कृतविषये सर्वथा अनभिज्ञा: तान् उद्दिश्य अत्र बहूनां पृष्ठानां रचना विद्यते यथा – वृक्षावयववाचका: शब्दा: (एप्रिल), सङ्ख्या: (नवम्बर) रङ्गवाचकशब्दा: (फेब्रु.) इत्यादिकम्।

२ ये संस्कृतविषये अल्पज्ञा: तेषां कृते अत्र कतिपयपृष्ठानां निर्माणं कृतम् यथा – जुलैमासविशेषा:, सोऽहम् (जानेवारी), दिग्वाचकशब्दा: (अगस्त)

३ येषां संस्कृतज्ञानं प्रगल्भं तेषाम् अपि सन्तोषार्थं पृष्ठं संरचितम् यथा- ग्रहणम् (सप्टेंबर) योगाङ्गानि (जून)

४ ये संस्कृतशिक्षका: तेषां कृते पाठ्योपकरणरूपेण केषांचित् पृष्ठानां प्रयोग: शक्य: स्यात् यथा – किम्? (मे)

५ चित्रकला, खगोलशास्त्रं, वनस्पतिशास्त्रं, योगशास्त्रम्, इतिहास:, मानचित्रवाचनं, अङ्कगणितं, व्यक्तिगतविवरणं, कार्यालयीनसभ्यता इति एते वैविध्यपूर्णा: विषया: अत्र स्पृष्टा:।

६ प्राय: प्रत्येकं पृष्ठे नूतनस्य संस्कृतपुस्तकस्य निर्मिते: बीजं विद्यते।

७ ***संस्कृतमाध्यमेन नानाविधविषया:*** इति मनसि संचिन्त्य एषा दिनदर्शिका निर्मिता अस्ति।

८ मूल्यं पारिश्रमिकमात्रम् (३० रु.) अस्ति।

ये क्रेतुम् इच्छन्ति, ते कृपया एताभ्यां जनाभ्यां सम्पर्कं कुर्यु: -

१ शीतल महाजनी - ०९८८११२९२६७

२ अतुल प्रभावळीकर - ०८४२१७०४६६२

