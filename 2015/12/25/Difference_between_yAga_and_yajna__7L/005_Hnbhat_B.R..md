+++
title = "005 Hnbhat B.R."

+++
[[Hnbhat B.R.	2015-12-26, 12:02:15 [Source](https://groups.google.com/g/bvparishat/c/7LpQQaFVNhk)]]



  
On 25-Dec-2015 3:41 pm, "Ajit Gargeshwari" \<[ajit.gar...@gmail.com]()\> wrote:  
\>  
\> The meaning is the same. A Homa is different from yAga/yajna  
\>  
\> Regards

यज्ञ¦पु० यज--भावे न । यागे अमरः । स त्रिविधः“अफला-  
काङ्क्षिभिर्यज्ञो विधिदृष्टो य इज्यते । यष्टव्यमेवेति मनः  
समाधाय स सात्त्विकः १ ।  
अभिसन्धाय तु फलं दम्भार्थमपि चैव यत् ।  
इज्यते भरतश्रेष्ठ! तं यज्ञं विद्धि राजसम् २ ।  
विधिहीनमसृष्टान्नं मन्त्रहीनमदक्षिणम् ।  
श्रद्धाविरहितं यज्ञं तामसं ३ परिचक्षते”गीता १७ अ० ।  
स च नानाविधः ।  
“द्रव्ययज्ञास्तपोयज्ञा योगयज्ञा-स्तथापरे । स्वाध्यायज्ञानयज्ञाश्च यतयः संशितव्रताः”  
गीता ४ अ० ।  
पञ्चगृहस्थकर्त्तव्या यज्ञा यथा  
“अध्यापनं ब्रह्मयज्ञः पितृयज्ञस्तु तर्पणम् ।  
होमो दैवो बलिर्भौतो नृयज्ञोऽतिथिपूजनम्”गारुडे ११५ अ० ।

**युधिष्ठिर**:

ऋभुजज्ञं ब्रह्मयज्ञं भूतयज्ञं च पाण्डव।  
नृयज्ञं पितृयज्ञं च पञ्च यज्ञान्प्रचक्षते।।

7-104-9a  
7-104-9b

तर्पणं ऋभुयज्ञः स्यात्स्वाध्यायो ब्रह्मयज्ञकः।  
भूतयज्ञो बलिर्यज्ञो नृयज्ञोऽतिथिपूजनम्।  
पितॄनुद्दिश्य यत्कर्म पितृयज्ञः प्रकीर्तितः।।

7-104-10a  
7-104-10b  
7-104-10c

हुतं चाप्यहुतं चैव तथा प्रहुतमेव च।  
प्राशितं बलिदानं च पाकयज्ञान्प्रचक्षते।।

7-104-11a  
7-104-11b

वैश्वदेवादयो होमा हुतमित्युच्यते बुधैः।  
अहुतं च भवेद्दत्तं प्रहुतं ब्राह्मणाशितम्।।

7-104-12a  
7-104-12b

प्राणाग्निहोत्रहोमं च प्राशितं विधिवद्विदुः।  
बलिकर्म च राजेन्द्र पाकयज्ञाः प्रकीर्तिताः।।

7-104-13a  
7-104-13b

केचित्पञ्च महायज्ञान्पाकयज्ञान्प्रचक्षते।  
अपरे ब्रह्मयज्ञादीन्महायज्ञविदो विदुः।।

7-104-14a  
7-104-14b

सर्व एते महायज्ञाः सर्वथा परिकीर्तिताः।

7-104-84b

