+++
title = "017 ushavishnuvamsi ."

+++
[[ushavishnuvamsi .	2015-12-27, 22:53:30 [Source](https://groups.google.com/g/bvparishat/c/-EX6UJ-w3Jk)]]



अपरविद्या विषयो यस्य परविद्या विषयो यस्येति बहुव्रीहिरिह सुघट: । विषयशब्द इह करणे एरजन्त: । यद्यपि सम्बन्धमनुवर्तिष्यत इत्यादिना घञाद्यन्तानामपुंस्त्वमपि समर्थितं तथापि प्रकृते तदनावश्यकम् । अविद्या विद्या च सत्यस्य विसयनकरणमित्याशय इहेष्यते। अविद्यया विद्यया च सत्यं विसीयते बध्यते। अविद्याया विषय: सत्यमित्यत्र कर्मणि अच् । अविद्यया विसीयमानं सत्यम् । उभयत्र सत्यस्य विसयने अविद्या विद्या वा करणमेव । तत्र तत्पुरुषे समासे परवल्लिंगमिति पुंस्त्वेनैव भवितव्यम्। तस्माद् बहुव्रीहिरेव ज्यायान् । वेङकटेश...। विष्णुनम्पूदिरि:।।



