+++
title = "007 Nityanand Misra"

+++
[[Nityanand Misra	2015-03-04, 19:17:43 [Source](https://groups.google.com/g/bvparishat/c/jSxxTTS7DpY)]]



  
  
On Wednesday, March 4, 2015 at 6:56:53 PM UTC+5:30, amba kulkarni wrote:

> 
> > 
> > 
> > 
> > 
> > 
> > 
> > Thank you Prof. Deshpande. The article is very informative, and > clearly mentions two different styles of suutra style.  
>   
> > 
> > I have another question, these Suutra works are probably so named > because the suutras in them hang together like a thread.  
>   
> > 
> > My question is when does the '[lak.sa.na](http://lak.sa.na)' for > suutra viz  
> > 
> > alpaak.saram asandigdham saaravat vi'svato mukham, etc was given.  
>   
> > 
> >   
> > 
> > 
> > 

  

अल्पाक्षरमसन्दिग्धं सारवद्विश्वतोमुखम्॥

अस्तोभमनवद्यञ्च सूत्रं सूत्रविदो विदुः।

पराशरोपपुराणम् १८.१३,१४

  
The below is from प्रस्तावना of अध्यात्मरामायणेऽपाणिनीयप्रयोगाणां विमर्शः -  
  

किं नाम सूत्रत्वमित्यपेक्षायाम् ‘अल्पाक्षरत्वे सति बह्वर्थबोधकत्वम्’ इति। अस्मिल्लँक्षणे स्वीकृते ‘हरि’शब्देऽतिव्याप्तिः। तत्राऽप्यल्पाक्षरत्वादिन्द्रसूर्यसर्पसिंहविष्णुप्रभृतिबह्वर्थबोधकत्वाच्च। हरिशब्दस्यानेकार्थतामाशङ्क्य कविकुलगुरुः कविताकामिनीविलासो महाकविकालिदासः स्वकीयरघुवंशमहाकाव्यस्य त्रयोदशे सर्गे प्रथमे श्लोके पुष्पकारूढरामं सीताया आशंसन्तं समुद्रं हरिशब्दस्य ‘रामाभिधानः’ इति विशेषणं प्रयुञ्जानस्तं दशरथापत्यश्रीरामरूपब्रह्मवाचकं व्यवस्थापयन्नितरार्थेभ्यो व्यावर्तयति–

अथात्मनः शब्दगुणं गुणज्ञः पदं विमानेन विगाहमानः।

रत्नाकरं वीक्ष्य मिथः स जायां रामाभिधानो हरिरित्युवाच॥

र॰वं॰ १३.१

‘रामाभिधानः’ इति विशेषणमेव हरिशब्दस्यानेकार्थत्वं प्रमाणयति। तस्मादुक्तं लक्षणमत्रातिव्याप्तम्। ‘तदेव हि लक्षणं यदव्याप्त्यतिव्याप्त्यसम्भवरूपदोषत्रयशून्यम्’। तथा च
‘अव्याप्त्यतिव्याप्त्यसम्भवरूपदोषत्रयशून्यत्वे सत्यसाधारणधर्मत्वं लक्षणत्वम्’। अस्यैकदेशावृत्तित्वमव्याप्तित्वम्। यथा कपिलत्वं गोत्वम्। कपिलत्वं हि लक्ष्यस्य गोः सकलदेशे न वर्तत इत्यव्याप्तिः। लक्ष्यवृत्तित्वे सत्यलक्ष्यवृत्तित्वमतिव्याप्तित्वम्। यथा शृङ्गित्वं गोत्वम्। शृङ्गित्वं हि गवि च लक्ष्येऽलक्ष्यभूते गवेतरे महिषादौ चातितिष्ठतीत्यतिव्याप्तम्। असम्भवत्वं लक्ष्यमात्रावृत्तित्वम्। यथा पुष्पवत्त्वमाकाशत्वम्। लक्ष्यभूत आकाशे पुष्पाभावादसम्भवमत्र। इत्थमल्पाक्षरत्वे सति बह्वर्थबोधकत्वं सूत्रत्वमिति सूत्रलक्षणस्य हरिशब्दोऽतिव्याप्तत्वे स्वरूपं लक्षयामः–

अल्पाक्षरमसन्दिग्धं सारवद्विश्वतोमुखम्॥

अस्तोभमनवद्यञ्च सूत्रं सूत्रविदो विदुः।

परा॰उ॰ १८.१३,१४

इत्थम् ‘असन्दिग्धबह्वर्थबोधकाल्पाक्षरत्वे सति सिद्धान्तप्रतिपादकत्वं सूत्रत्वम्’ इति मे शिशुमतिः।

  

