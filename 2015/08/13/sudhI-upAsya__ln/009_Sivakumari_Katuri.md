+++
title = "009 Sivakumari Katuri"

+++
[[Sivakumari Katuri	2015-08-13, 22:15:56 [Source](https://groups.google.com/g/bvparishat/c/lnLgCNqObfI)]]



ननस्ते,  
वस्तुतस्तु तत्र स्थानेन्तरतमः, यथासंख्यमनुदेशः समानाम् इति सूत्रद्वयस्यापि प्रवृत्तिः। अत्रपक्षद्वयं आद्यस्तावत् जातिपक्षः, अपरः जातिपक्षः इति। क एष व्यक्तिपक्षः ? कस्तावत् जातिपक्षो नाम अकारादीनामुच्चारणे केवल अकारस्यग्रहणं व्यक्तिपक्षः, ह्रस्वदीर्घादि-अष्टादशानां ग्रहणं जातिपक्षः इति।  
इकारोच्चारणे इकारमात्रस्य ग्रहणं व्यक्तिपक्षे तदा इक् प्रत्याहारेण चतुर्णामेव ग्रहणं यण् प्रत्याहारेणापि चतुर्णामेव इति हेतोः स्थान्यादेशानां समत्वात् यथासंख्यमित्यनेन व्यवस्था।  
इकारादीनामुच्चारणे यदा अष्टादशभेदाना ग्रहणं तदा तु स्थान्यादेशानां विषमत्वात् स्थानेन्तरतम इति व्यवस्था।  
शास्त्रे पक्षद्वयमप्यंगीकृतत्वादुभयोः प्रवृत्तिरिति व्याख्यातारः।  
धन्यवादाः।



