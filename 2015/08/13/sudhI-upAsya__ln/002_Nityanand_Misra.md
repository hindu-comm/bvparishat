+++
title = "002 Nityanand Misra"

+++
[[Nityanand Misra	2015-08-13, 10:45:22 [Source](https://groups.google.com/g/bvparishat/c/lnLgCNqObfI)]]



  
  
On Thursday, August 13, 2015 at 9:12:33 AM UTC+5:30, Chandrakant Kulkarni wrote:

> 
> > लघुसिद्धान्तकौमुद्याम् अच्सन्धिप्रकरणे सुधी-उपास्य: इति यण्सन्धे: > उदाहरणं विवृतम्।  
> > ‘इको यणचि’ (६.१.७७) इति सूत्रेण ईकारे यणादेश: प्राप्त:। >
> एकस्मिन् स्थानिनि चत्वार: आदेशा: प्राप्ता: इति एतस्मिन् प्रसङ्गे >
> ‘स्थानेऽन्तरतम:’ (१.१.५०) इति सूत्रेण ईकारस्य स्थाने यकार: नियमित:, > अन्तरतमत्वात्।
> > अत्र मम सन्देह: एवं यद् - >
> प्रकृतोदाहरणे ईकारस्थाने यकारनिर्धारणं ‘यथासङ्ख्यमनुदेश: समानाम्’ > (१.३.१०) इति सूत्रेण सिद्ध्यति अथवा न? >
> 

  

प्रौढमनोरमाकारमते न सिध्यति। यतो हि ‘इक्’प्रत्याहार उदात्तानुदात्तस्वरितानां ह्रस्वदीर्घप्लुतानां सानुनासिकनिरनुनासिकानां च ग्रहणः। अष्टादश ‘इ’कारस्य भेदाः – ३ (उदात्तानुदात्तस्वरिताः) x ३ (ह्रस्वदीर्घप्लुताः) x २ (सानुनासिकनिरनुनासिकाः) = १८। अष्टादश ‘उ’कारस्य भेदाः – ३ (उदात्तानुदात्तस्वरिताः) x ३ (ह्रस्वदीर्घप्लुताः) x २ (सानुनासिकनिरनुनासिकाः) = १८। अष्टादश ‘ऋ’कारस्य भेदाः – ३ (उदात्तानुदात्तस्वरिताः) x ३ (ह्रस्वदीर्घप्लुताः) x २ (सानुनासिकनिरनुनासिकाः) = १८। द्वादश ‘ऌ’कारस्य भेदाः– ३ (उदात्तानुदात्तस्वरिताः) x ३ (ह्रस्वप्लुताः) x २ (सानुनासिकनिरनुनासिकाः) = १२। योगः = १८ + १८ + १८ + १२ = ६६। अतः ‘इक्’प्रत्याहारे षट्षष्टिनां स्थानिनां ग्रहणः।

  

सानुनासिकनिरनुनासिकभेदेन यवला अपि द्विधा इति ‘अनुदित्सवर्णस्य चाप्रत्ययः’ इति सूत्रे कौमुद्यां पूर्वमेवोपपादितम्। तेन ‘यण्’ प्रत्याहारे सप्तादेशानां ग्रहणः।

षट्षष्टिः स्थानिनः। सप्त चादेशाः। अतो ‘यथासंख्यमुपदेशः समानाम्’ इति परिभाषासूत्रं न प्रवर्तत इति प्रौढढमनोरमायामच्सन्धिप्रकरण आक्षिप्य समाहितम्।  

> 
> >   
> > 

