+++
title = "000 प्राची प्रज्ञा"

+++
[[प्राची प्रज्ञा	2015-08-28, 13:27:45 [Source](https://groups.google.com/g/bvparishat/c/cve6zJmNBs4)]]



27.08.2015तमे दिनांके राष्ट्रियसंस्कृतसंस्थानस्य हिमाचलप्रदेशस्य बलाहरस्थिते वेदव्यासपरिसरे संस्कृतसप्ताहस्य द्वितीयदिवसे डा.सुज्ञानकुमारमहान्तिमहोदयस्य संयोजनेन परिसरीयछात्राणां संस्कृतश्लोकवाचनप्रस्तुतिरभवत्। ततः संस्कृतवाङ्मयस्य विविधान् पक्षान् अवलम्ब्य प्रश्नमञ्चस्पर्धाया आयोजनमभवत्। कार्यक्रमस्य संचालनं डा.राधावल्लभशर्म-श्रीनाथधरद्विवेदिभ्यां कृतम्।

28.08.2015तमे दिनांके समीपस्थे धरोहरग्रामे प्रागपुरे संस्कृतशोभायात्रा आयोजिता यत्र परिसरीयाश्छात्राः, अवसरेऽस्मिन् समीपस्थेषु ग्रामेषु सञ्चालितानां 18संस्कृतसम्भाषणशिविराणां प्रतिभागिनः, ग्रामिणाः महिलाः, बालाः, वृद्धाः, नागरिकाश्च उपस्थिता आसन्। मुख्यातिथित्वेन प्रागपुरविकासखण्डस्योपाध्यक्षाः श्रीकमलेशशर्ममहोदयाः, विशिष्टातिथित्वेन प्रागपुरग्रामपञ्चायतस्य प्रधानाः श्रीरूपेन्द्रसिंहडेनीमहोदयाः, प्रागपुरसेण्ट्रलबैंकस्य प्रवन्धकाः श्री-अजयसिंगलामहोदयाः प्रागपुरपत्रकारसंघस्य अध्यक्षाः श्रीअमितवालिया अन्ये च समुपस्थाय शोभायात्रायाः प्रतिभागिनः समबोधयन्। परिसरस्य प्राचार्येण सर्वेभ्यः धन्यवादवचनं व्याहरत्।

**"प्राची प्रज्ञा" Prachi Prajna -The E-Journal in Sanskrit**  
<https://sites.google.com/site/praachiprajnaa>  

  
प्रचीमनु प्रदिशं प्रेहि विद्वान् (शुक्लयजुर्वेदः/वामासं / 7. 66)

