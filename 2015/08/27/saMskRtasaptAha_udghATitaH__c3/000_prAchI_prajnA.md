+++
title = "000 प्राची प्रज्ञा"

+++
[[प्राची प्रज्ञा	2015-08-27, 13:45:34 [Source](https://groups.google.com/g/bvparishat/c/c3XH69SmQA0)]]



संस्कृतसप्ताह उद्घाटितः

**स्थानम्–राष्ट्रियसंस्कृतसंस्थानम्,वेदव्यासपरिसरः,बलाहरः,हि.प्र.**

**तिथिः– 26.08.2015**

26.08.2015तमे दिनांके राष्ट्रियसंस्कृतसंस्थानस्य हिमाचलप्रदेशस्य बलाहरस्थिते वेदव्यासपरिसरे हिमाचलकेन्द्रीयविश्वविद्यालयस्य कुलपतेः श्रीकुलदीपचन्द्राग्निहोत्रिणः मुख्यातिथित्वेन संस्कृतसप्ताहस्य उद्धाटनसत्रमायोजितं,यत्रादौ वेदऋचां घनपाठं प्रस्तुवता प्रो.के.वि.सोमयाजुलुवर्येण मङ्गलमाचरितम्। ततः प्रदीपप्रज्वालनेन सह मुख्यातिथिवर्येण सत्रस्य समुद्घाटनं कृतम्। परिसरीयच्छात्रेण गौरवात्रिणा प्रस्तुतस्य संस्थानकुलगीतस्य पश्चात् परिसरीयप्राचार्येण अतिथीनां सत्कारो विहितः। ततः कार्यक्रमसंयोजकेन डा.सुज्ञानकुमारमहान्तिमहोदयेन संस्कृतवङ्मये निहितानां ज्ञानविज्ञानानामधुनिकसन्दर्भे उपयोगितांPower Pointप्रदर्शनपुरःसरं प्रस्तुयातिथीनां स्वागतं व्याहृतम्। सारस्वतातिथीनां श्रीनानकचन्दसर्ममहोदयानामभिभाषणात्परं मुख्यातिथिवर्येण हिमाचलकेन्द्रीय-विश्वविद्यालयस्य कुलपतिना श्रीकुलदीप-चन्द्राग्निहोत्रिणा स्वीयवक्तव्ये“संस्कृतशिक्षया सह आधुनिकशिक्षाया समन्वयः कर्तव्य”इति प्रतिपादितम्। अवसरेऽस्मिन् ज्योतिषविभागाध्यक्षः डा.पी.बी.वि.सुब्रह्मण्यम्,डा.राधावल्लभशर्मा,डा.मनोजश्रीमालः,सुश्रीः डा.निशा,डा.समीरजा,प्रभृतय बहवो विद्वांसः, 500छात्राश्च उपस्थिता आसन् । कार्यक्रमस्य सञ्चालनं श्रीमतावासुमोहनेन कृतम्।

  

**"प्राची प्रज्ञा" Prachi Prajna -The E-Journal in Sanskrit**  
<https://sites.google.com/site/praachiprajnaa>  

  
प्रचीमनु प्रदिशं प्रेहि विद्वान् (शुक्लयजुर्वेदः/वामासं / 7. 66)

