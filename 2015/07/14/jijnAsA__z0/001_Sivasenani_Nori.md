+++
title = "001 Sivasenani Nori"

+++
[[Sivasenani Nori	2015-07-14, 22:28:17 [Source](https://groups.google.com/g/bvparishat/c/z0XNq9weWm0)]]



अयि भोः

  

अत्र प्रतिः कर्मप्रवचनीयः। स च लक्षणे प्रयुक्तः इति मन्ये। ५५२. लक्षणेत्थम्भूताख्यानभागवीप्सासु प्रतिपर्यन्वः॥१.४.९०॥ इति सूत्रोऽत्र प्रमाणम्। अत्र लक्षणं नाम ज्ञापकम्। समासप्रकरणे ६६८. लक्षणेनाभिप्रती आभिमुख्ये॥२.१.१४॥ इत्यत्र कौमुद्याम् "अभ्यग्नि प्रत्यग्नि वा शलभाः पतन्ति" इति उदाहरणे। तत्र बालमनोरामायामित्थं व्याख्यातम् - "अग्निज्ञाप्यं तदभिमुखं च शलभपतनमित्यर्थः"। तदनुसृत्य "सर्वदेवनमस्कारः केशवं प्रति गच्छति" इत्यत्र केशवज्ञाप्यं तदभिमुखं च सर्वदेवनमस्कारगमनमिति बोध्यम्। "भक्तः विष्णुं प्रति" इत्यत्र तु प्रतिः इत्थंभूताख्याने प्रयुक्त इति भट्टोजिदीक्षितः।

  

कर्मप्रवचनीयसंज्ञकः प्रतिस्तु लक्षणे, इत्थंभूताख्याने, भागे, वीप्सायम् (५५२. लक्षणेत्थम्भूताख्यानभागवीप्सासु प्रतिपर्यन्वः॥१.४.९०॥), प्रतिनिधौ, प्रतिदाने च (५९९. प्रतिः प्रतिनिधिप्रतिदानयोः॥१.४.९२॥) प्रयुज्यते। मर्यादायाभिविध्योः आङ्-इत्यस्य प्रयोगः स्यात् (६६७. आङ् मर्यादाऽभिविध्योः॥२.१.१३॥), न तु प्रतेः।

  

बुधजनविधेयः

शिवसेनानीः

  

  

  





> --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> ---  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> Visit this group at <http://groups.google.com/group/bvparishat>.  
> For more options, visit <https://groups.google.com/d/optout>.  

  

