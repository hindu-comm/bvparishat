+++
title = "002 Jsr Prasad"

+++
[[Jsr Prasad	2015-07-16, 18:40:56 [Source](https://groups.google.com/g/bvparishat/c/YpgvwHR4bho)]]



नमो वः ।  
  

मया तथा नानुभूतम् । यतः शास्त्रि महोदयैः न तथोक्तम् । तैः पौरुषेण 'संस्कृते **चिन्तनीयं**', 'पराक्रमेण संस्कृते **चिन्तनीय**'मित्युक्त्वा संस्कृतमाध्यमेन प्राप्तं ज्ञानभण्डारं कथं वा अग्रिमकालीनेभ्यः प्रापणीयं निस्स्वार्थबुद्ध्येत्येवोक्तम् । तत्र कश्चन बौद्धिकायामसम्बद्धः विचार एव सूचितः । न तु पौरुषेण/पराक्रमेण **वक्तव्यमि**ति ।  

१. यतः तथा नोक्तं, किमर्थमयं विचारः ?  
२. मन्यामहे, अन्यैः तथोक्तमिति, तथापि को वा दोषः ? अहं पौरुषेण तथा पराक्रमेण संस्कृते वदामि चेत् तस्यार्थः भवति, अहं मदीयसंस्कृतेराराधकः तथा सांस्कृतिकदुराक्रमणविरोधी इति । वस्तुस्थितौ संस्कृतप्रचार-प्रसार-समुद्धरणाय अस्मासु कति पण्डिताः कृतपरिश्रमाः/करिष्यमाणपरिश्रमा वा विद्यन्ते । अधीति-बोध-आचरण-प्रचारणमिति किल श्रीहर्षेणोक्तं, विद्योद्धरणाय । यावद्वयं Macaulay ghost परिधौ परिभ्रमामः तावत्पर्यन्तं पराक्रमस्य, पौरुषस्य वा छायामत्रमपि न शक्नुमः द्रष्टुम् । क्षम्यतां, यद्यपि - 'प्रियं च नानृतं ब्रूयात् ।'  

३. संपूर्णे भाषणे तदीये, अयमेक एव अंशः चर्चास्पदो वा इत्यप्यहं चकितः । शास्त्रिमहोदयानां भाषणं न वैयक्तिकमिति मत्वा तद्गत वेदनाभरितप्रचोदने प्रतिस्पन्दं दद्मः । तथा अन्येपि विद्वांसः स्वीयावेदनाः प्रकाशयितुम् अग्रे आगच्छेयुरिति प्रार्थना ।  
  

बुधजनविधेयः  

आञ्जनेयप्रसादः  



--  

Dr. J.S.R. Anjaneya Prasad,  
Associate Professor & Head,  
Dept. of Sanskrit Studies,  
School of Humanities,  
University of Hyderabad,  
Prof. C.R. Rao Road, Hyderabad - 500 046  
Tel: [+91-40-2313 3803](tel:+91%2040%202313%203803)  

  
*।। पुरुषोऽयं लोकसम्मितः ।।*  

