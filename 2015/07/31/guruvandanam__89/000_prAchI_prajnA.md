+++
title = "000 प्राची प्रज्ञा"

+++
[[प्राची प्रज्ञा	2015-07-31, 19:34:00 [Source](https://groups.google.com/g/bvparishat/c/89eQnC1BUr8)]]





**ॐ**

अद्य गुरुपूर्णिमाया अवसरे सर्वान् बुधजनान् अभिवादये।

![Inline image 1](https://groups.google.com/group/bvparishat/attach/1e46ec73597b58/image.png?part=0.1&view=1)  

गुरुवन्दनम्

यदीयाशीराशिः भवजनमनःशान्तिसुखदः

यदीया वाचश्चामृतमधुरस्निग्धाः सुसरसाः।

यदीयं सान्निध्यं प्रगुणितमुदं सञ्जनयति

नमामो नित्यं तं परमसुखकन्दं गुरुवरम्।।1।।

कृपापारावारं विमलममलं नित्यपुरुषम्

महामोहध्वान्तप्रकरशमनं ज्ञानधनदम्।

गुणागारं सारं सरसवचनं शाश्वतपदम्

नमामो नित्यं तं परमसुखकन्दं गुरुवरम्।।2।।

अचिन्त्यं भूयिष्ठं प्रशमभवतापं भयहरम्

दुरारोग्यव्याधिप्रसरदमनं संयमधनम्।

समर्थं दीनार्तिव्यथितहृदयक्लान्तिहरणं

नमामो नित्यं तं परमसुखकन्दं गुरुवरम्।।3।।

हिमासारं कर्तुं विकमलमलं कामकमलम्

क्षमाशीलं क्रोधानलशमनकं शीतसलिलम्।

अभावं लोभानां कलयति सदा त्यागपरकम्

नमामो नित्यं तं परमसुखकन्दं गुरुवरम्।।4।।

सुज्ञानकुमारमाहान्तिः

**"प्राची प्रज्ञा" Prachi Prajna -The E-Journal in Sanskrit**  
[https://sites.google.com/site/praachiprajnaa](https://sites.google.com/site/praachiprajnaa)

प्रचीमनु प्रदिशं प्रेहि विद्वान्(शुक्लयजुर्वेदः/वामासं / 7. 66)

**"प्राची प्रज्ञा" Prachi Prajna -The E-Journal in Sanskrit**  
<https://sites.google.com/site/praachiprajnaa>  

  
प्रचीमनु प्रदिशं प्रेहि विद्वान् (शुक्लयजुर्वेदः/वामासं / 7. 66)

