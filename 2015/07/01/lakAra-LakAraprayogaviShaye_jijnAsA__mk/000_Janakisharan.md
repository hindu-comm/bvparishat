+++
title = "000 Janakisharan"

+++
[[Janakisharan	2015-07-01, 09:21:12 [Source](https://groups.google.com/g/bvparishat/c/mkr81ANW3hg)]]



मान्याः विदांसः!  
अहम् एकं मातृकाग्रन्थं पठन्नस्मि। मातृकाग्रन्थः सप्तदश-अष्टादशशतकीयो वर्तते। अस्मिन् बहुषु स्थलेषु लकारस्थाने ळकारस्य प्रयोगो दृश्यते। यथा प्रलय इति स्थाने प्रळय, विगलितम् इति स्थाने विगळितम् इत्येवं रूपेण। यद्यपि ग्रन्थकारेण/प्रतिलिपिकारेण अयं प्रयोगः सर्वत्र न कृतः, तथापि बहुत्र दृश्यते। अत्र मदीया जिज्ञासा--  
१. लकार-ळकारयोः अभेदो वा भेदः?  
२. किं प्रळय इत्यादिपदेषु सर्वत्र लकारस्थाने ळकारस्य प्रयोगः पाणिनीयतन्त्रानुकूलम् ?  
३. लकारस्थाने ळकारस्य प्रयोगः प्रायः दाक्षिणात्यग्रन्थेषु दृश्यते, तत्र किं मातृभाषायाः कारणम् उत स्थानविशेषस्य?  
४. मातृकापाठसम्पादनावसरे (critical edition) किं ळकारस्थाने लकारस्य प्रयोगः कर्तुं शक्यते?  
  
एतद्विषये यदि भारतीयविद्वत्परिषत्समवाये पूर्वं विमर्शः विद्यते तर्हि तस्य सूत्रं (thread-link) कृपया दर्शयन्तु।  
इत्थम्  
  
Janakisharan  
Shree Somnath Sanskrit University, Veraval (Gujarat)  

