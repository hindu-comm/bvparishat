+++
title = "012 mvnpavana kumara Sharma"

+++
[[mvnpavana kumara Sharma	2015-07-09, 21:59:55 [Source](https://groups.google.com/g/bvparishat/c/JgbtFqCOZNQ)]]



घटश्राद्धप्रयोगः इति निर्णयसिन्ध्वादिषु धर्मशास्त्रग्रन्थेषु विस्तरेण विचारितो वर्तते। घटस्फो़टः, घटश्राद्धम्,घटीप्रयोगः घटोत्सर्गविधिरित्येकार्था भवन्ति। येमहापातकादिकं कृताः, ये च धर्मच्युताः वर्तन्ते तेषामुद्दिश्यैव धर्मशास्त्रे प्रयोगो2यं अभिहितः। केचन विवाहसंस्कारेण प्राप्तस्य सम्बन्धविच्छित्यर्थं अपि अयमेव प्रयोगः कर्तव्य इत्याहुः। लोके केचन आचरन्ति च। घटश्राद्धे आचरिते सति ततः परं आशौचादिकं न भवन्ति। पुनः तेन पुरुषेण सहशय्यासनादीनि न करणीयानीत्युक्तं। पुनः तत्करणार्थं अन्यः प्रयोगः धर्मसिन्ध्वादिषु उक्तम् । घटस्पोटशब्दः धर्मसिन्धौ निर्णयसिन्धौ च मयावलोकितः। घटश्राद्धशब्दः प्रयोगग्रन्थेषु बहुधा दृश्यते। ब्रह्माण्डपुराणे अस्य प्रयोगस्य महती चर्चा कृता। तथाहि  

> घटश्राद्धं प्रकुर्वीत सपिण्डे पतिते सति।

     ज्ञातिभिः बन्धुभिस्सार्थं कर्ता तत्करणेच्छया।। इत्यादिना प्रयोगस्तत्र वर्णितः

  

धन्यवादाः

बुधजनपादपांसुः

पवनकुमारः

  

    

