+++
title = "000 Swami Karunakarananda Maharaj"

+++
[[Swami Karunakarananda Maharaj	2015-05-21, 10:28:57 [Source](https://groups.google.com/g/bvparishat/c/YplbNOkT28I)]]



अदस औ सुलोपश्च इति सूत्रस्य व्याख्यानावसरे स्वीये प्रौढमनोरमाख्ये ग्रन्थे "अमुक इति तु असाधुः । सत्वेन मुत्वस्य बाधात् । एवममुको अमुकशर्मा इत्यादयोऽप्यसाधवः एव। असुका अदकःशर्मेत्यादेरेव न्याय्यत्वात् ।" इति प्रतिपादितवन्तः दीक्षितमहोदयाः । कथं तर्हि शङ्करदिग्विजयग्रन्थे पञ्चदशमे सर्गे चतुष्षष्टितमे श्लोके "अमुकः ससुखोऽमुकस्तु दुःखीत्यनुभूतिर्न भवेत्तयोरभेदात् ॥" इति प्रयोगः दृश्यते ?  
विद्वांसोऽत्र संशयनिवृत्त्या अनुगृह्णन्तु इति प्रार्थना ।  
  
  
  
नारायणस्मरणम्  
  
स्वामी करुणाकरानन्दपुरी

