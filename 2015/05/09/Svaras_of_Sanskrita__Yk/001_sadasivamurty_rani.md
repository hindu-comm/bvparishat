+++
title = "001 sadasivamurty rani"

+++
[[sadasivamurty rani	2015-05-09, 08:23:28 [Source](https://groups.google.com/g/bvparishat/c/YkgrlL_JpkM)]]



In one of the earlier threads I tried to answer this question raised by one of the scholars.

1.The word SVARA in phonetics represents all the vowels.

2. In music they stand for the seven musical notes sa, ri, ga, ma, pa, da, ni.

3. ACCENTS are not SVARAS. They are SVARA DHARMAS. UDAATTA, ANUDAATTA, AND SVARITA AND HRASVA, DIRGHA AND PLUTA ARE THE SVARA DHARMAS ACCORDING TO PRATISAKHYAS.

With all available details I present here my previous answer here once again:Contextually there the words like AKSHARA, VARNA and such also were discussed.

अक्षरस्य निर्वचनम् शौनकमहर्षिणा ऋक्प्रातिशाख्यग्रन्थे इत्थमुक्तमासीत्।

"सव्यञ्जन: सानुस्वार: शुद्धो वापि स्वरोऽक्षरम्।" इति

अस्य उव्वटाचार्यस्य भाष्ये उक्तमासीत्। व्यञनेन युक्त:, अनुस्वारेण सहित: अथवा शुद्ध: (अनुस्वरेण रहित:, व्यञ्जनेन रहित:) स्वर: अक्षरसंज्ञ: भवति इति। "स्वरमात्रस्य अक्षरसंख्या विधीयते" इति उव्वटाचार्यस्य अभिप्राय:।

शुक्लयजु:प्रातिशाख्ये कात्यायनेनापि "स्वरोऽक्षरम्" इत्युक्तम्।

एतदेव सूत्रं अथर्वप्रातिशाख्यायामपि दृश्यते।

अक्षरसंज्ञां तु एवं विधाय वर्णविषये तु विस्तरेण शौनक: अनेन प्रकारेण प्रपञ्चितवाऩ्।

"वर्णमाला" इति शीर्षि्कां दत्वा तत्र -

अकारर्कारावि उ ए ओ ऐ औ।

पदाद्यन्तयोर्न ऌकार: स्वरेषु।

अकारादीऩ् दीर्घरूपान्द्वितीयान्ह्रस्वेषु।

पञ्चस्वपि तानि सन्ति। (अ, ऋ, ऌ, इ, उ इति पञ्चसु दिर्घाणि सन्ति।)

कखौ गघाउ ङ । चछौ जझौ ञ । टठौ डढौ ण। तथौ दधौ न। पफौ बभौ म।

यरलवा:। हशषसा:। अ: :क :फ अं। इति वर्णराशि: क्रमश्च। इति वर्णमलापरिचयमकरोत्।

शौनकेन वर्णराशिरिति वर्णमालेति च यदुक्तं तस्य व्य्ख्याकारेण उव्वटेन वर्णसंघात: इति वर्णसमूह: इति वर्णसमाम्नाय: इति च व्यवहार: कृत:।

शौनकेन वर्णा: त्रिधा प्रोक्ता: स्वरा:, व्यञ्जनानि, अनुस्वारश्चेति। तेषु-

"अ,आ,ऋ,ॠ,ऌ,ॡ, इ,ई,उ,ऊ, ए,ओ,ऐ,औ" इत्येतेषां वर्णानां स्वरा: इति संज्ञा विहिता। एते उदात्तानुदात्तस्वरितप्रचया: इति उव्वटेन कथितम्। तत्रैव स्वर्यन्ते इति स्वरा: स्वरशब्दस्य निष्पत्ति: निरूपिता।

अनुस्वारो व्यञ्जनं वा स्वरो वा। इति अनुस्वरस्य उभयात्मकत्वमुक्तम् शौनकेन।

सर्वशेषो व्यञ्जनान्येव इतिकथितम् तेन मुनिना। (अत्र व्यञ्जयन्ति प्रकटाऩ् कुर्वन्ति अर्थाऩ् इति व्यञ्जनानि इति उव्वटवचनमासीत्।

श्वासता, नादता, उभयता (श्वासता-नादता) इति त्रौय: वर्णानां प्रकृतयो भवन्ति इति शौनकमतम्। अत: तेन कथितम् "ता: वर्णानां प्रकृतयो भवन्ति" इति।

"अनुप्रदानात्संसर्गात् स्थानात़्करणविभ्रमात्।

जायते वर्णवैशेष्यं परिमाणाच्च पञ्चमात् ॥" इति पञ्च वर्णवैशेष्यहेतूनां प्रस्तावमकरोत्

तैत्तिरीयप्रातिशाख्यकार:।

एते वर्णा: अनित्या: इति शौनकस्योक्ति:।

बृहद्देशीकारेण मतङ्गपण्डितेनापि वर्णनिरूपणमेवं कृतम्।

"पदवाक्यस्वरूपेण वाक्यार्थवहनेन यत्।

वर्णा यत्र जगत् सर्वं तेन वर्णा: प्रकीर्तिता:॥" इति।

अनेन प्रकारेण शौनककात्यायनादिमुनीनां मतानुसारं केवलं स्वरा: एव "अक्षर" शब्दवाच्या: भवन्ति। कीदृशा: स्वरा: इत्यत्र "सव्यञ्जन: सानुस्वार:

शुद्धो वा स्वरोऽक्षरम्" इति नियम: स्मरणीय:। वर्णानां विषये पूर्वोक्तत्रैविध्यं स्मरणीयम्।

सङ्गीतशास्त्रगतस्वराणां विषये तज्ज्ञानामभिप्राया: इत्थं दृश्यन्ते।

अभिनवगुप्ताचार्याणां मतम्।

"स्वर इति। स्वृशब्दोपतापयो:। स्वर आक्षेप इत्यनयो: स्वर शब्द:। तेन शब्दस्वभावा: चित्तवृत्तिं मध्यस्थतारूपस्वास्थ्यावस्थापरित्याजनेनोपतापयन्तो हृद्यतातिशयवशात् स्वतामाक्षिपन्त:

स्वविषयेऽभिरञ्जनं कुर्वन्त: स्वरा इत्युक्ता:। अथवा स्वयं स्वेष्वेव जातिरागभाषाभेदेषु राजन्ते इति स्वरा:। इति निगदितम्" तेन।

सङ्गीतरत्नाकरे अपि "स्वयं राजन्ते इति स्वरा:" इत्येव प्रस्तुतम्।

कुम्भकर्णमतम्

"स्वरयन्ति मनांसीह श्रोतॄणां स्वार्थतो यत:।

श्रुत्यनन्तरभावी य: स्निग्धोऽनुरननात्मक:।

योगाद्वा रूढितो वापि स स्वर: श्रोतृरञ्जक:॥

इति संगीतराजग्रन्थस्य कर्तु: चित्रकूटपलकस्य कुम्भकर्णस्य मतम्।

सोमेश्वरमतम्

अनेन स्वकीये अभिलषितार्थचिन्तामण्याख्ये ग्रन्थे "स्वतो रञ्जयति श्रोतुश्चित्तं स स्वर उच्यते" इति प्रोक्तम्।

मतङ्गस्य अभिप्राय:

बृहद्देशीकारस्य मतङ्गपण्डितस्य मतानुसारं स्वरशब्दस्य निर्वचनादिकमित्थं प्रतिपाद्यते।

राजृदीप्त्वावित् धातो: स्वश्ब्दपूर्वकस्य च।

स्व्यं यो राजते उअस्मात्तस्मादेष: स्वर: स्मृत:।\\

आत्मेच्छाया्म् अहितलाद्वायुर्द्यन्निधार्यते।

नाडीभित्तौ तथाकाशे ध्वनिरुक्त: स्वर: स्मृत:॥

एवंविधानामेतेषां सर्वेषं लाक्षणिकानां अभिप्रायानुसारं स्वरा: स्वयं राजन्ते इति, श्रोत्रूऩ् रञ्जयन्तीति, अहितलात़् अर्थात् कुण्डलिनीत: समुद्भूताश्चेति अवगन्तुं शक्यते।

धन्यवादा:।

  



**Dr. Rani Sadasiva Murty**

  

------------------------------------------------------------------------

**From:** N.R.Joshi \<[gira...@juno.com]()\>  
**To:** [bvpar...@googlegroups.com]()  
**Sent:** Saturday, 9 May 2015 2:29 AM  
**Subject:** {भारतीयविद्वत्परिषत्} Svaras of Sanskrita  

  



--  
निराशीर्निर्ममो भूत्वा युध्यस्व विगतज्वरः।। (भ.गी.)  
---  
You received this message because you are subscribed to the Google Groups "भारतीयविद्वत्परिषत्" group.  
To unsubscribe from this group and stop receiving emails from it, send an email to [bvparishat+...@googlegroups.com]().  
To post to this group, send email to [bvpar...@googlegroups.com]().  
Visit this group at <http://groups.google.com/group/bvparishat>.  
For more options, visit <https://groups.google.com/d/optout>.  

  
  

