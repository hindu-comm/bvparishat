+++
title = "000 vasantkumar bhatt"

+++
[[vasantkumar bhatt	2015-09-22, 18:28:38 [Source](https://groups.google.com/g/bvparishat/c/y4nPmxCNOng)]]



अयि कालिदासानुरागिणो विद्वांसः,  
नमो नमः ।  
अनेन इ-मेलपत्रेण सह देवनागरी-दाक्षिणात्य-वाचनानुसारिणोः ( अभिज्ञानशाकुन्तलस्य ) पाठयोः पाठालोचना संप्रेष्यते । इदानींतने कालेस्माभिः सर्वैः देवनागरीपाठस्यैव मूलपाठत्वेन स्वीकारः क्रियते, कृत एव वेति परिस्थितिः प्रवर्तते । किन्तु अस्मिन् संप्रेषिते शोध-लेखे देवनागरी-वाचनानुसारी पाठस्तूत्तरवर्तिनि काले संस्कारित आसीदिति सिद्ध्यति । तदपेक्षया दाक्षिणात्य-वाचनानुसारी पाठस्तु पूर्वमेव सम्पादितः संस्कृतश्चासीदिति प्रतीयते । एवञ्च दाक्षिणात्य-पाठस्य मूल्यं तु देवनागरी-पाठापेक्षयाधिकम् इति प्रतिपाद्यते । विभावयन्तु मदीयमिदं विचारमन्थनम् इति प्रार्थये ।।  
वसन्तकुमारो भट्टः  

