+++
title = "000 Dr.K Sujani"

+++
[[Dr.K Sujani	2015-09-08, 13:13:50 [Source](https://groups.google.com/g/bvparishat/c/RlNQYR7sYYg)]]



अयि भो !मान्या:! संस्कृतशास्त्रसमाराधनतत्परा :, ब्राह्मणेन निष्कारणो धर्म:षडङो वेदोçध्येयो ज्ञेयश्च इति साङ्गवेदाध्ययनं ब्राह्मणानाम् अहेतुको धर्मो विद्यते । इमं धर्मम् आचरितुं संरक्षितुं नैके आचार्या: स्वीयं जीवनं पणीकृत्य शास्त्राणि रक्षयामासु: एतस्मात् कारणादेव अतिक्रान्तेषु नैकेषु वत्सरेषु अद्यापि अजस्रा काचित् शास्त्रशिक्षणसंरक्षणपरम्परा जीवत्येषा आस्माकीना । साम्प्रतिके काले संगणकयुगेçस्मिन् सर्वं जगदिदं प्रविधिमयं सञ्जातम् । सर्वं ज्ञानं, विज्ञानं यन्त्रारूढं विद्यते । पाणिपल्लवालङ्करणभूतमोबाईलयन्त्रमुखेन विश्वं हस्तामलकीभूतं, किं बहुना शास्त्राण्यपि मोबाईलमध्ये निहितानि सन्ति । शास्त्राणि तु बहूनि सन्ति परं तत्रापि प्रधानञ्च षट्स्वङ्गेषु व्याकरणं , प्रधाने च कृतो यत्न: फ़लवान् भवति इत्युक्तदिशा व्याकरणशास्त्रस्य महत्वमनितरसाधारणं वरीवर्ति किञ्च उपासनीयं यत्नेन व्याकरणं महत् । प्रदीपभूतं सर्वासां विद्यानां यदवस्थितम् ॥  
 इति निगदितं तस्मात् व्याकरणं तु कृत्स्नमध्येतव्यमिति अस्मदीय: प्रथमः कल्प: स्यात् । परं कष्टं खलु व्याकरणम् इति श्रूयते एतत् कष्टमपनेतुं छात्रसुहृद्भूत्वा आयुष्मता सृजनझाख्येन व्याकरणाध्ययनायोपकारीभूतानि अभिनवानि कानिचन ( एन्ड्रायड् एप् ) साधनानि निर्मितानि । तत्र प्रथमं तावत् -  
1. पाणिनि अष्टाध्यायी : - (डॉनलोड कर्तुं लिंक भवति <https://play.google.com/store/apps/details?id=org.srujanjha.paniniashtadhyayi&hl=en>  
अस्मिन् अष्टाध्यायीसूत्रक्रमेण अध्यायं ,पादं, सूत्रसङ्ख्यां scrool कृत्वा, सूत्रं , प्रथमावृत्तिं (पदच्छेदं, समासं , सूत्रार्थम् उदाहरणानि) द्रष्टुं शक्नुम: , अपि च लघुसिद्धान्तकौमुदीं, बालमनोरमां, काशिकावृत्तिम् एतस्या: न्यास: इति टीकां , तत्त्वबोधिनीमपि सुकरतया विलोकयितुं प्रभवाम: । व्याकरणाध्ययने, सन्दर्भान्वेषणे एतन्महदुपकरोति ।  
1. सिद्धान्तकौमुदी : -(डॉनलोड कर्तुं लिंक भवति <https://play.google.com/store/apps/details?id=org.srujanjha.siddhantakaumudi&hl=en> ) अस्मिन् साधने वैयाकरणसिद्धान्तकौमुदीक्रमेण सूत्राणां प्रथमावृत्तिं
(पदच्छेदं, समासं , सूत्रार्थम् उदाहरणानि) द्रष्टुं शक्नुम:, अपि च लघुसिद्धान्तकौमुदीं, बालमनोरमां, काशिकावृत्तिम् एतस्या: न्यास: इति टीकां , तत्त्वबोधिनीमपि सुकरतया विलोकयितुं प्रभवाम: । एतदपि व्याकरणपिपठिषूणां कृते , सन्दर्भान्वेषणे च महते उपकाराय कल्पते । एतत् साधनद्वयं On line (उपलब्धे अन्तर्जाले ) मध्ये कार्यं करोति ।  
3. अष्टाध्यायी-सूत्रानुक्रमणिका :- (डॉनलोड कर्तुं लिंक भवति <https://play.google.com/store/apps/details?id=org.srujanjha.ashtadhyayivarnanukramanika&hl=en>) अस्मिन् साधने अष्टाध्यायीसूत्राणाम् अकारादिक्रमेण पदच्छेदं, समासं ,सूत्रार्थम् उदाहरणानि द्रष्टुं शक्नुम: , अपि च लघुसिद्धान्तकौमुदीं, बालमनोरमां, काशिकावृत्तिम् एतस्या: न्यास: इति टीकां , तत्त्वबोधिनीमपि सुकरतया विलोकयितुं प्रभवाम: । व्याकरणाध्ययने, सन्दर्भान्वेषणे एतन्महदुपकरोति ।अस्य वैशिष्ट्यं अविद्यमानेपि अन्तर्जाले अर्थात् Off line मध्येपि इदं कार्यं करोति अनेन सर्वजनसुलभं सार्वकालिकं सार्वभौमं चैतत् संवृत्तम् ।  
4. संस्कृत इङ्ग्लिश डिक्शनरी (शब्दकोश:) : - (डॉनलोड कर्तुं लिंक भवति-
<https://play.google.com/store/apps/details?id=org.shruti.sanskritdictionary&hl=en> )अस्मिन् साधने अकारादिक्रमेण scrool विधाय संस्कृतपदानाम् आङ्ग्ल अर्थ: द्रष्टुं शक्यते। अस्य निर्माणं प्रो. मदन मोहन झा महोदयस्य पुत्री श्रुतिझा अकार्षीत् । एतद् संस्कृतशब्दानाम् आङ्ग्लार्थान्वेषणे चारु उपकरोति।  
५. धातुरूपमाला :- (डॉनलोड कर्तुं लिंक भवति <https://play.google.com/store/apps/details?id=org.srujanjha.dhatuvrttis&hl=enhttps://play.google.com/store/apps/details?id=org.srujanjha.dhatuvrttis&hl=en>) अस्मिन् साधने पाणिनीयधातुपाठे विद्यमानानाम् उपद्विसहस्रधातूनां धात्वर्थ:,गण:, सेडनिट्, परस्मैपदम्, आत्मनेपदम्, उभयपदम्, दशसु लकारेषु कर्तृकर्मभाववाच्येषु धातुरूपाणि, क्षीरतरङ्गिणी, माधवीया धातुवृत्ति: अनयो:विशिष्टसन्दर्भा: अत्र निहिता: सन्ति । एते सर्वे विषया: य:कोपि लीलया प्रेक्षितुं प्रभवति ।  
इमानि पञ्च एन्ड्रायड् एप् साधनानि य: कोपि Google store त: निश्शुल्कम् आहर्तुं प्रभवति । इमानि एन्ड्राय़ड् एप् साधनानि प्रो.मदनमोहनझावर्याणां निर्देशने तेषां तनय: श्रीसृजनझा अपि च तनया सुश्री श्रुति झा आभ्यां निर्मितानि सन्ति । अयि भो ! संस्कृतानुरागिण: ! इमानि साधानानि उपयुज्य व्याकरणशास्त्राध्ययने समुत्सुका:संभूय तूर्णं व्याकरणशास्त्रम् आस्वाद्य स्वायत्तीकुर्वन्तु ।  
सर्वेषा डॉनलोड कर्तुं लिंक भवति-  
<https://play.google.com/store/search?q=srujan%20jha&c=apps&hl=en>  

Dr. K. Sujani  
UGC - Post Doctoral Fellow  
Rashtriya Sanskrit Vidyapeetha  
Tirupati  
Andhra Pradesh

