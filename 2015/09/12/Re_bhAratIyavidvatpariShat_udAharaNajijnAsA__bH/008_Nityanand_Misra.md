+++
title = "008 Nityanand Misra"

+++
[[Nityanand Misra	2015-09-12, 23:23:04 [Source](https://groups.google.com/g/bvparishat/c/bH-HTvzgQFo)]]



  
  
On Saturday, September 12, 2015 at 10:38:22 PM UTC+5:30, Nityanand Misra wrote:

> 
> > > 
> > > > 
> > > >   
> > > > 
> > > > 
> > 
> >   
> > 
> > भट्टिकाव्ये च हनूमन्तं प्रति मैनाकः– >
> फलान्यादत्स्व चित्राणि परिक्रीडस्व सानुषु। >
> साध्वनुक्रीडमानानि पश्य वृन्दानि पक्षिणाम्॥ ८.१० ॥ >
> ‘परिक्रीडस्व’ इत्यत्र ‘अनुक्रीडमानानि’ इत्यत्र च > ‘क्रीडोऽनुसम्परिभ्यश्च’ (१.३.२१) इत्यनेनैवाऽत्मनेपदम्। >
> ‘अनुक्रीडमानानि’ इत्यस्य ‘विहरन्ति सन्ति’ इत्यर्थं जयमङ्गलाटीकाकारो > जयमङ्गलो व्याचष्ट। >
> 
> > विद्योतिनीभाषाटीकाकारः शेषराजशर्मा च ‘सुन्दरता से क्रीडा करते हुए > पक्षियों के समूहों को देखो’ इत्युत्तरार्धार्थं बभाषे। >
> 
> > 
> >   
> > 
> > 

  

श्रीभार्गवराघवीये ‘क्रीडोऽनुसम्परिभ्यश्च’ (पा.सू. १.३.२१) इत्यस्योदाहरणम् –



ज्ञातोऽसि मे त्वं चिदचिद्विशिष्टाद्वैतं परं ब्रह्म निरस्तहेयम्।

मायामनुष्यत्वमुपेत्य भूमन् सङ्क्रीडसे कोसलराजगेहे॥ १९-९२ ॥



‘सङ्क्रीडसे’ इत्यत्र सम्पूर्वकात् ‘क्रीड्’धातोः ‘थास्’प्रत्ययस्तस्य च ‘थासस्से’ (पा.सू. ३.४.८०) इत्यनेन ‘से’इत्यादेशः। पूर्वार्धे ‘मे ज्ञातः’ इत्यत्र ‘सनातनस्त्वं पुरुषो मतो मे’ (भ.गी. ११.१८) इतिवत् ‘मतिबुद्धिपूजार्थेभ्यश्च’ (३.२.१८८) इत्यनेन बुद्ध्यर्थे वर्तमाने क्तः। अत्र कथं क्तयोगेऽपि ‘मे’ इत्यत्र षष्ठीति न भ्रमितव्यम्। कर्तुरनुक्तत्वात् ‘अस्मत्’प्रातिपदिकात् ‘कर्तृकरणयोस्तृतीया’ (पा.सू. २.३.१८) इत्यनेन तृतीया प्राप्ता। तां प्रबाध्य ‘कर्तृकर्मणोः कृति’ (पा.सू. २.३.६५) इत्यनेन षष्ठी प्राप्ता। पुनः ‘न लोकाव्ययनिष्ठाखलर्थतृनाम्’ (पा.सू. २.३.६९) इत्यनेन षष्ठी प्रतिषिद्धा पुनस्तृतीया प्राप्ता। अन्ततः ‘क्तस्य च वर्तमाने’ (पा.सू. २.३.६७) इत्यनेन ‘न लोकाव्ययनिष्ठाखलर्थतृनाम्’ (पा.सू. २.३.६९) इति प्रतिषेधे प्राप्ते क्तयोगे वर्तमानेऽर्थे पुनः षष्ठी विहिता। तस्मात् ‘मे’ इत्यत्र षष्ठी निर्बाधा।

