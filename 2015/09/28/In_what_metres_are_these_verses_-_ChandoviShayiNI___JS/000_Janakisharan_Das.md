+++
title = "000 Janakisharan Das"

+++
[[Janakisharan Das	2015-09-28, 01:56:09 [Source](https://groups.google.com/g/bvparishat/c/JSDn44QKF58)]]



नमः सारस्वत्समुपासकेभ्यः!



एकस्याः मातृकायाः अध्ययनावसरे इमे श्लोकाः दृष्टाः, किन्तु एतेषु श्लोकेषु किं वृत्तमस्ति इति जिज्ञासे। इयं मातृका एका एव वर्तते इत्यतः अन्यत्र समालोचनाय अनवकाशः। अतः एतेषां श्लोकानां वृत्तनिर्धारणे विद्वांसः समालोच्य मार्गदर्शनं कुर्वन्तु इति सम्प्रार्थना।

  

अहमोऽज्ञानसमुत्थादात्मज्योतिरावृतेस्तूर्णम् ।  
निजरूपबोधमात्रादिच्छा मोक्तुं मुमुक्षुता कथिता ॥१.११॥

  

अध्यारोपः कश्चेदन्यस्मिन्नन्यताभ्रान्तिः ।  
सर्पः स्रज्यर्कोस्रे तोयं स्थाणौ च चोरताधिषणा ॥१.२८॥

  

अत्र हि दृष्टान्तोऽयं तीर्त्वा सरितश्च दर्शनास्तेषाम् ।  ("दश नरास्तेषाम्" इति पाठः स्यात्?)  
गणयन्स्वं मुक्‍त्वैको भ्रान्त्वा जानन्सुखी बभूवेति ॥१.६१॥

  

भ्रमिरज्ञात्वा बोधो नास्ति न भातीति चावृत्तिः कथिता ।  
विक्षेपो घनशोकः दशमस्यास्तित्ववाक्परोक्षं हि ॥१.६२॥

  

मुख्यार्थस्य विरोधो यत्र भवेत्तत्र लक्षणा ग्राह्या ।  
तत्रैका जहती स्यादजहत्यपरोभयात्मिका च स्यात् ॥१.७८॥

  

गङ्गायामिति घोषो जहत्यजहतीह धावति हि शोणः ।  
उभयात्मिका तु सोऽयं द्विज इत्येताभिरेव न विरोधः ॥१.७९॥

  

तत्त्वं परं ब्रह्म परं च साक्षिणं नोपेक्ष्य किञ्चिद्
भ्रममप्युपेक्ष्य ।  
तद्धि त्वमेवासि सदा त्वमेव असीतिवाक्यं परमाह पूर्णम् ॥१.८१॥

  

स्वामिन्! ममान्तःस्थितघोरवासनानिशाप्रणाशोदितचण्डभानो!   
तुभ्यन्नमस्त्वत्कृतजन्ममुक्तेः किं वा विदध्यामहमस्मि किं वा ॥१.८६॥

  

एषस्स्वप्नो हि भुक्त्वा स्वप्नपदञ्जुषो या मनोराज्यक्लृप्तिः  
जाग्रद्दृष्टं पुरा यत्स्मरणमपि पुनः स्वप्नजाग्रत्तदुक्तम्।  
सुप्तिर्गाढान्धकारा वृत्तिरिह कथिता ज्ञानभूमिः पुनस्त्वं  
ज्ञानाख्यां भूमिमेतां भवविलयकरीं वच्मि वेदैकगीताम्॥ २.१४८॥

  

इति

Janakisharan Das

Shree Somnath Sanskrit University, Veraval  

