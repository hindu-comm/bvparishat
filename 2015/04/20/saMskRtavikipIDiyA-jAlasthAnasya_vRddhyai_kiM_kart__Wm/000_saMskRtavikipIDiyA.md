+++
title = "000 संस्कृतविकिपीडिया"

+++
[[संस्कृतविकिपीडिया	2015-04-20, 17:09:43 [Source](https://groups.google.com/g/bvparishat/c/Wmx0f7ei3g8)]]



2003 तः संस्कृतविकिपीडिया ([sa.wikipedia.org](http://sa.wikipedia.org)) इति जालस्थाने केचन जनाः कार्यं कुर्वन्तः सन्ति । परन्तु 2015 पर्यन्तम् अपि संस्कृतजनेषु तस्य जालस्थानस्य विषये जागरुकता न दृश्यते । यतः तत् जालस्थानं भाषाप्रेमिणां कृते एव अस्ति । गुजराती-हिन्दी-मराठी-कनडा-तमिळ-मलयालम-भाषाः येषां मातृभाषाः सन्ति, ते तु स्वभाषाणां वृद्ध्यै तत्र कार्यं कुर्वन्ति । परन्तु संस्कृतं कदाचित् न कस्यापि मातृभाषा अस्ति । अतः विकिपीडिया-जाले संस्कृतस्य लेखाः अति न्यूनाः सन्ति तथा च ये लेखाः सन्ति, तेषु अपि भाषागतदोषाः बहुधा दरीदृश्यन्ते । तस्य कारणम् अस्ति यत्,

1\. संस्कृतज्ञाः विकिपीडिया-जाले कार्यं न कुर्वन्ति ।

2\. संस्कृतस्यउत्तमाःछात्राः स्वसमयं फेसबुक-जाले तु यापयन्ति, परन्तु सं.विकिपीडिया-जाले ते कार्यं न कुर्वन्ति ।

3\. संस्कृतविद्वासः सङ्गणकं न जानन्ति उत अधिकम् उपयोगं न कुर्वन्ति, येन एतादृशस्य उत्तमस्य जालस्थानस्य कृते योगदानं कर्तुं न प्रभवन्ति ।

  

संस्कृतविकिपीडिया([sa.wikipedia.org](http://sa.wikipedia.org))-जालस्थानस्य विकासाय भवन्तः कथं योगदानं कर्तुं शक्नुवन्ति उत मया किं करणीयम् इति भवन्तः सूचयन्तु ।

  

  

