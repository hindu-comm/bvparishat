+++
title = "011 mvnpavana kumara Sharma"

+++
[[mvnpavana kumara Sharma	2015-04-26, 08:16:19 [Source](https://groups.google.com/g/bvparishat/c/AE4n0U-90VE)]]



सुब्रह्मण्यमहोदयेभ्य: नमांसि भूयांसि !  
वटोस्सन्ध्यावन्दनानुष्ठानावसरे केचन वदन्ति सायं सन्ध्या एव उपक्रमणभूतेति। मया चेदं श्लोकमधीतं।  
श्लो : गायत्रीं गुरुणादिष्टां तिष्ठन्नासूर्यमभ्यसेत्।  
सूर्येस्तशिखरं प्राप्ते सायंसन्ध्यामुपक्रमेत्।। इति।  
लोकाचारोऽप्येवमेव वर्तते। अपितु केचन वदन्ति माध्याह्निक सन्ध्यैवेति। तत्र च प्रमाणं महानारायणोपनिषदि दृश्यते। तत्र सन्ध्यावन्दनमन्त्रेषु आप: पुनन्त्विति वर्तते। तत: अग्निश्चेति सूर्यश्चेति एवं क्रमेण वर्तते। अत: मन्त्राम्नानक्रमेण मध्याह्निकी सन्ध्यैव उपक्रमणभूतेति। अत: वटुना का सन्ध्या प्रथममनुष्ठेयेति विचारयन्त्विति प्रार्थये।

