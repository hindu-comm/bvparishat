+++
title = "000 Jaykrishna Sharma"

+++
[[Jaykrishna Sharma	2015-10-20, 12:06:45 [Source](https://groups.google.com/g/bvparishat/c/9rLy_RJiJGg)]]



“जिह्वायुग्मैर्भुजङ्गस्य स्पृशद्भिरपि दुःसहैः।

विषक्तैरिव **वावल्लैश्च**क्रिरे शतधा घनाः”॥७४॥ (चक्रपाणिविजयम्, अष्टादशः सर्गः, कविः - लक्ष्मीधरभट्टः)

‘(बाणासुरपक्षात् आक्रमणं कृतवतः कस्यचित् महाभुजगस्य) जिह्वायुग्मैः विषक्तैः **वावल्लैः** घनाः शतधा चक्रिरे इत्येवम् अन्वयः। **कृष्णबाणासुरयोः युद्धप्रसङ्ग** एषः। अत्र **वावल्लैः** इति पदविषये जिज्ञासा। ‘अत्र कविना **“वावल्ले”ति देशीपदं “व्यापृते”ति अर्थे प्रयुक्तम्’** इति ग्रन्थस्यास्य आद्यः व्याख्याता **डा.पूर्णोचन्द्रोपाध्यायः**। देशिपदन्नाम अत्र **उत्तरेषु** पञ्जाबीभाषायां **व्वा वल्ले व्वा वल्ले** इत्यादिशब्दानाम् **उत्कर्षहर्षप्रकर्षादिषु** प्रयोगः क्रियते। मद्विप्रतिपत्तिरत्र यत् **गौडदेशीयोऽयं **कविः **पाञ्चनदादिषु** प्रयुज्यमानं लौकिकं शब्दं कथं वा प्रौढे सुसंस्कृते महाकाव्ये शक्नोति प्रयोक्तुमिति..........! यद्यपि सत्यमिदं यत् **अमरकल्पद्रुमामरवाचस्पत्येषु** नायं **वावल्ल **इति शब्दः दृष्टः क्वापि। **वल्लः** इति तु दृश्यते। कव्यन्तरेण प्रयुक्तस्स्यादिति सद्यः न वेद्मि। भवतु! **वावल्ल** इति शब्दसदृशः **वावदूक** इति कश्चन शब्दः **‘बहुवदनशीले वक्तरि’** (इत्यस्मिन्नर्थे), **शब्दकल्पद्रुमे वाचस्पत्ये अमरे** च लक्षितः। तत्र **वद + यङ्लुक् + ऊकः** (‘उलूकादायश्च’.उ.४.४१ – अनेन ऊकान्तस्य निपातः) इति **वाचस्पत्यकार-कल्पद्रुमकारौ**। **‘कुर्वादिषु (४.१.५१) वावदूक-शब्दपाठात् ‘वदेः ऊकः’** इति **सुधाव्याख्याकारः**।

ननु **यङ्लुकादिकं** विधाय यथा **वावदूकः** सिद्ध्यति **ऊकान्तः,** तथैव **वल्ल-संवरणे सञ्चरणे** च इत्यस्माद्धातोः यङ्लुकादिकं कृत्वा **अजन्तः** कश्चन शब्दः **वालल्ल** इत्यपि शक्यः साद्धुम् इति भावयामि। प्रकृते प्रसङ्गानुरोधिनी अर्थसङ्गतिस्तु चिन्त्या। किमिदं युज्येत? इति विद्वच्चरणेषु सविनम्रतं जिज्ञास्यते मया। यदि न युज्येत तर्हि प्रकारान्तरमस्य साधनाय कथयन्तु इति अभ्यर्थना।

