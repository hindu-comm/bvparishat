+++
title = "013 Jsr Prasad"

+++
[[Jsr Prasad	2015-10-07, 23:05:45 [Source](https://groups.google.com/g/bvparishat/c/hhVRJJByAt8)]]



नमो नमः । एतदर्थं धन्यवादः ।  
  
१. प्रथमचित्राङ्कितश्लोकानां (1.jpg) सन्दर्भा अत्र मरिचविषये दीयन्ते -  
  
तदाद्रं मधुरं पाके नात्युष्णं कटुकं गुरु ।  
किञ्चित्तीक्ष्णगुणं श्लेष्मप्रसेकि स्यादपित्तलम् ।। ६१।। (भावप्रकाशः, मिश्रप्रकरणम्, द्वितीयः हरीतक्यादिवर्गः)  
स्वादुपाक्यार्द्र*मरिचं* गुरु श्लेष्मप्रसेकि च ।  
कटूष्णं लघु तच्छुष्कमवृष्यं कफवातजित् ।।२२४।।  
नात्युष्णं नातिशीतं च वीर्यतो *मरिचं सितम्* ।  
गुणवन्मरिचेभ्यश्च चक्षुष्यं च विशेषतः ।।२२५।। (सुश्रुतसंहिता, सूत्रस्थानम्, अन्नपानविध्यध्यायः २२४)  
नात्यर्थमुष्णं *मरिच*मवृष्यं लघु रोचनम्।  
छेदित्वाच्छोषणत्वाच्च दीपनं कफवातजित् ।। २९८।।(चरकसंहिता, सूत्रस्थानम्, अन्नपानविध्यध्यायः)  

  

२. Chilli विषये द्रव्यगुणविज्ञानग्रन्थात् केचन श्लोकाः पतञ्जलियोगपीठेन प्रदर्शिताः (4.jpg)। किन्तु स ग्रन्थः बहु अर्वाचीन इति मम मतिः । यतोहि चरके सुश्रुते च ग्रन्थे प्रदर्शित लङ्का, कटुवीरा, रक्तमरिच, पित्तकारिणी (2.jpg) इत्यादिपर्यायाः नोपलब्धाः । पुनश्च तत्र तेलुगुभाषायां तस्य नाम 'मिर्चाकाय' इति मुद्रतम् । वस्तुतः तत्तु 'मिरपकाय' भवति । राजनिघण्टुः 'लङ्का' शब्दस्य उद्धरणं ददाति (१६.१७४), किन्तु न तत्र किञ्चिद्विवरणम् ।१९६८ तमे वर्षे प्रकाशित-आयुर्वेदीयमहाकेशेऽपि एषां त्रयाणामपि पर्यायाणां entry नास्ति । प्रसिद्धः भावप्रकाशोऽपि एतेषां पर्यायाणां विषये न किमपि वदति ।  
  

धन्योऽस्मि  

  





> 
> > 
> > --  
> > 
> > 

> 
> > 
> > निराशीर्निर्ममो भूत्वा युध्यस्व विगतज्वरः।। (भ.गी.)  
> ---  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> Visit this group at <http://groups.google.com/group/bvparishat>.  
> For more options, visit <https://groups.google.com/d/optout>.  
> > 
> > 



