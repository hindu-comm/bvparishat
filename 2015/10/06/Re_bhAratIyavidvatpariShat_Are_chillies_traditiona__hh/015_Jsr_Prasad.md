+++
title = "015 Jsr Prasad"

+++
[[Jsr Prasad	2015-10-08, 12:38:16 [Source](https://groups.google.com/g/bvparishat/c/hhVRJJByAt8)]]



विद्वद्भ्यो नमः ।  
  

पतञ्जलियोगपीठद्वारा आयुर्वेद-योगशास्त्रविषयकसंशोधनं बहु क्रियमाणं दृश्यते । द्रव्यगुणविज्ञानग्रन्थः भावप्रकाशग्रन्थतोऽपि अर्वाचीन इत्यहमभावयम् । न तु पतञ्जलियोगपीठीयः ग्रन्थः । वस्तुतः भवद्भिः प्रेषितविषयेण मादृशाः केचन अवश्यमुपकृता एव । आयुर्वेदज्ञानां, वैद्यानां वा chilli इत्यस्य विनियोगे न काऽपि आपत्तिर्भवति इति तु मया पूर्वमेव निवेदितम् । समये सति कृपया भवन्तः तान् पूर्वप्रतिस्पन्दान् द्रष्टुं शक्नुवन्ति । अथ तस्य द्रव्यस्यापि 'रसपञ्चकं' (pharmaco-dynamics) आयुर्वेदाचार्यैः चर्चितपूर्वमेव।  
  
अन्यच्च नाहमपि आयुर्वेदज्ञः, केवलं तद्विषयकोत्साही इत्येव विनिवेद्यते । प्रायः अस्मिन् thread मध्ये न कस्यापि आयुर्वेदज्ञस्य प्रतिस्पन्दः दृष्टः स्यात् । स्मरामि, द्वित्राः तादृशाः तज्ञाः (experts) परिष्यद्यस्यां वर्तन्त इति ।  
  

भवदीयः

