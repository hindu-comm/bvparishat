+++
title = "002 Hnbhat B.R."

+++
[[Hnbhat B.R.	2015-10-07, 16:39:30 [Source](https://groups.google.com/g/bvparishat/c/QKRD4sl0b3Y)]]



गम्यमानापि क्रिया कारकविभक्तौ प्रयोजिका । अलं श्रमेण। साध्यं नास्तीत्यर्थः। साधनक्रियां प्रति श्रमः करणम्।  

  

अतश्च करणे तृतीया। अल्ं रोदनेन इत्यत्रापि तथैव, रोदनेन साध्यं प्रयोजनं नास्तीत्यर्थः गम्यते।

  

अन्यत्र, "अलंखल्वोः प्रतिषेधयोः प्राचां क्त्वा (३.४.१८)" इत्यत्र काशिकाकारमते, प्राचां ग्रहणं विकल्पार्थमिति प्रतिषेधे क्त्वा, पक्षे, तृतीया। अलं भुक्त्वा, अलं भोजनेन इति। प्रतिषेधेन भोजनेन साध्यं नास्ति इति क्रियाया गम्यमानत्वात्, करणे भोजने तृतीया।

  

  

  

  

