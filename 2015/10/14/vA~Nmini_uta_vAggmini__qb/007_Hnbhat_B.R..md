+++
title = "007 Hnbhat B.R."

+++
[[Hnbhat B.R.	2015-10-17, 10:18:35 [Source](https://groups.google.com/g/bvparishat/c/qbUm8UfTdMM)]]



2015-10-17 9:43 GMT+05:30 Jaykrishna Sharma \<[jaykris...@gmail.com]()\>:  

> 
> > 
> > तत् सत्यं महोदय! किञ्च मम शङ्कास्थलन्तु भिन्नमेव।
> > 
> > 
> > 
> >   
> > 

  

सत्यम्! शङ्कास्थलमेव प्रथमं स्पष्टतया निरूप्यताम्। सिद्धान्तस्तु सर्वैर्वैयाकरणैर्ज्ञायते एव।

  

वाचो ग्मिनिः इति सूत्रेण विहितः प्रत्ययः, ग्मिनिः प्रत्ययो वा मिनिः प्रत्ययोवा, तत्र वाग्ग्मिन्, इति वा प्रकृतव्याख्यानुसारेण, वाचो गकारादेशे वा वाग्मिन् इति रूपमेव भवतीति सिद्धान्त उपस्थापितः विस्तरेण यथा भवता प्रार्थितः।

  

> सिद्धान्तोपस्थापनाय सुधियः प्रार्थ्यन्ते।  

  

इति भवत्सन्देशे एव। शङ्कास्थानं तु नोक्तमेव। वाङ्मिन् इति पाणिनीयानुसारेण न सिद्ध्यति वा न वा इति प्रश्नश्चेत् न सिद्ध्यतीति सिद्धान्तोपस्थानेनैव सिद्धं भवति। तत्र, गकारस्य लोपस्तु नैव भवति, अतद्धिते इति पर्युदासात्, लशक्वतद्धिते इति सूत्रे। इदानीं भवतैव भवतां शङ्कास्थानं किमिति स्पष्टं निरूफ्यतां प्रथमम्। मया न ज्ञातमिति प्रत्युत्तरणाय प्रयत्नो न कृतः।

नात्र सुधियामपराधः!

  

  



