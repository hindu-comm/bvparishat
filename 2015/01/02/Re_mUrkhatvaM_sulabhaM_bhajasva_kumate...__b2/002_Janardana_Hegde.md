+++
title = "002 Janardana Hegde"

+++
[[Janardana Hegde	2015-01-03, 08:16:59 [Source](https://groups.google.com/g/bvparishat/c/b2WKT5RTs60)]]



१. स्त्रियाम् अपि ’कुमते’ इत्येव सम्बुद्धिरूपम् । इकारान्तानां पुंसि स्त्रियां च रूपभेदः न भवति सर्वनामस्थाने । अतः द्वितीयाबहुवचनानन्तरम् एव रूपभेदः ।

यथा - कुमतिः - **(पुं)** कुमतिः कुमती कुमतयः,कुमतिं कुमती कुमतीन्, **कुमतिना....**

    कुमतिः - **(स्त्री)** कुमतिः कुमती कुमतयः,कुमतिं कुमती कुमतीः, **कुमत्या.**...  

  

२. आमः इयस्य अपि आमयः इत्येव अर्थः । रोगार्थकात् अमधातॊः घञि आमः इति रूपम् । आमं यान्यनेन इति आमयः ।

  

३. मानम् अपमानं च अनयोः समाहारः मानापमानम् । समाहारत्वात् एकवचनम् । सप्तम्यां ’मानापमाने’ इति रूपम् । गीतायां तु समाहारः न कृतः । इतरेतरः तत्र । उभयोः अपि अर्थः समानः ।



\- जनार्दन हेगडे

