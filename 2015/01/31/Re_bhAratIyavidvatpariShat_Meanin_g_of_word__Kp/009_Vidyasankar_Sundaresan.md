+++
title = "009 Vidyasankar Sundaresan"

+++
[[Vidyasankar Sundaresan	2015-02-03, 00:52:26 [Source](https://groups.google.com/g/bvparishat/c/KpQOpHYujXo)]]



namo mahadbhyaH, korada subrahmaNya SarmabhyaH,  
  
uttara-mImAMsA-SAstra-grantheshv api niyama-parisaMkhyA-Sabdayor upalabdhiH paSyatu bhavAn. kenopanishat-padabhAshye - तदेव ब्रह्म त्वं विद्धि इत्युक्तेऽपि नेदं ब्रह्म इत्यनात्मनोऽब्रह्मत्वं पुनरुच्यते नियमार्थम् अन्यब्रह्मबुद्धिपरिसंख्यानार्थं वा \|\|

  

asyaiva vAkyasyopAsya-pratishedhArtho vadati bhAshyakAraH kenopanishad-vAkyabhAshye -स्वात्मन्येवावस्थापयत्याम्नायः तदेव ब्रह्म त्वं विद्धि इति \| यत्नत उपरमयति नेदमित्युपास्यप्रतिषेधाच्च \|\|

  

advaitavedAnta SAstre, bhagavatpAdIya-grantheshu, upAsIta, kurvIta ityAdi vedAntavAkyani nApUrvavidhiparANi. Atmano brahmaNa upAsanaM na vidhAtavyaM, paramAtmana akartRtvAd iti dRDha niScayAt. "tajjalAn iti SAnta upAsIta" iti SrutivacanaM Sama-vidhi vivakshayA, na tu brahmaNa upAsana-vidhi vivakshayoktam iti brahmasUtrabhAshye spashTam. tathApi bhAshyakAro'smAn abhyupagamayati, niyama vidhiH parisaMkhyA vidhir vA saMbhavatIti. bRhadAraNyake, "AtmetyevopAsIta" ityatra -न अपूर्वविध्यर्थता ; पक्षे प्राप्तस्य नियमार्थतैव । ... ... तस्मात्प्राप्तविज्ञानस्मृतिसन्ताननियमविध्यर्थानि [‘विज्ञाय प्रज्ञां कुर्वीत’ (बृ. उ. ४-४-२१)](http://advaitasharada.sringeri.net/php/format.php?bhashya=Brha&page=04&hval=%E2%80%98%E0%A4%B5%E0%A4%BF%E0%A4%9C%E0%A5%8D%E0%A4%9E%E0%A4%BE%E0%A4%AF%20%E0%A4%AA%E0%A5%8D%E0%A4%B0%E0%A4%9C%E0%A5%8D%E0%A4%9E%E0%A4%BE%E0%A4%82%20%E0%A4%95%E0%A5%81%E0%A4%B0%E0%A5%8D%E0%A4%B5%E0%A5%80%E0%A4%A4%E2%80%99%20(%E0%A4%AC%E0%A5%83.%20%E0%A4%89.%20%E0%A5%AA-%E0%A5%AA-%E0%A5%A8%E0%A5%A7)#BR_C04_S04_V21)इत्यादिवाक्यानि \|

  

tathA ca vArttikakAraH - vidher daurbalya siddhyartham ato bhAshyakRd uktavAn, iti, niyamaH parisaMkhyA vidhyartho'pi bhaved yataH \| anAtmAdarSanenaiva parAtmAnam upAsmahe \|\| iti ca.

  

mokshamArge vidhi-nishedha SAstrasya aprayojakatvam eva; tathApi sarvasyaitasya vAgvilAsasya arthavattvaM pUrvamImAMsA SAstrasyopajIvitvenaiva bhavati. tasmAd eva "vyavahAre bhATTa-nayety" advaitavedAntinaH!

  

Best regards and namaskaras,

Vidyasankar



