+++
title = "000 विश्वासो वासुकिजः (Vishvas Vasuki)"

+++
[[विश्वासो वासुकिजः (Vishvas Vasuki)	2015-01-06, 05:22:59 [Source](https://groups.google.com/g/bvparishat/c/UvdrLPiP1es)]]



केदारभट्टविरचित-वृत्तरत्नाकरस्य सुल्हणकृत-सुकविहृदयनन्दिनीटीकायाम् \[[सङ्केतः](http://sa.wikisource.org/wiki/%E0%A4%B8%E0%A5%81%E0%A4%95%E0%A4%B5%E0%A4%BF%E0%A4%B9%E0%A5%83%E0%A4%A6%E0%A4%AF%E0%A4%BE%E0%A4%A8%E0%A4%82%E0%A4%A6%E0%A4%A8%E0%A5%80)\] एवमुक्तम्।

  

"अथ यतिमाह ।

यतिर्विच्छेदसंज्ञिता । यतिर्विरामादिराचार्यपारंपर्यागता संज्ञेयमध्यात्पदच्छिन्नाक्षरेषु कर्तव्या । अब्ध्यादि शब्दाद्धि सांकाः कृत्वा यतिरित्यनेन सह संबध्यन्ते । इत्ययमर्थः \[शिष्यन्ति??\] ।

तत्राहुराचार्याः ।  
  
यतिः सर्वत्र पादान्ते श्लोकार्धे तु विशेषतः ।

समुद्रादिपदान्ते च व्यक्ताव्यक्तविभक्तिके ॥"

  

अत्र "समुद्रादिपदान्ते च" इति वचनस्याशयो जिज्ञासे।

  

न हि तद्विवरणं लभे टीकायाम -

"समुद्रादिपदान्ते च व्यक्ताव्यक्तविभक्तिके ।

व्यक्तविभक्तिके प्रकटविभक्तिके । अव्यक्तविभक्तिके समासान्तविभक्तिके । तयोरुदाहरणं यथा ।" इत्यादिरेव दृश्यते। अत्र मम मित्रं धवलश् चिन्तयति "समुद्रादिपदान्ते = लक्षणेषु उक्तानि भूतसङ्ख्यावाचकपदानि" इति। अवगतिरियम् उचिता वा?

  

=========

आनुषङ्गिकटिप्पणिः- कौतुहलजनकमिदं यत् क्वचित् पदमध्येऽपि भवतीति।

"क्वचित्तु पदमध्येऽपि समुद्रादौ यतिर्भवेत्‌ ।

यदि पूर्वापरौ भागौ न स्यातामेकवर्णकौ ॥  
यथा ।  

‘पर्याप्तं तप्तचामीकरकटकतटे श्लिष्टशीतेतराशा’विति ।"

  

--  

--  
Vishvas /विश्वासः  
  

