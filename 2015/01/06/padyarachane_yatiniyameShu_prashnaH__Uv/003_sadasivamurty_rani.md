+++
title = "003 sadasivamurty rani"

+++
[[sadasivamurty rani	2016-04-20, 21:48:29 [Source](https://groups.google.com/g/bvparishat/c/UvdrLPiP1es)]]



संस्कृतछन्दश्शास्त्रे "यति: विच्छेदसंज्ञक:" इति निरुच्यते।

पद्यपठनवेलायां स्वीकरिणीयविश्रान्तिं सूचयतीदं निर्वचनम् ।

केदारभट्टादिभि: उक्तक्रमेण -

यति: -१. पादान्ते नियतरूपेण भवेत्।

   २. अर्थश्लोकान्तेऽपि अवश्यं भवेत्।

   ३. अथ "समुद्रा"दिपदान्ते - इत्यत्र विचार्यते।

    नयन - अग्नि - युग - समुद्र - रस - अश्व - गज - नाग - रत्न - दिक़् - रुद्र - सूर्यादि शब्दा: २,३,४,४,६,७,८,८,९,१०,११,१२ इत्यादिसङ्ख्यासूचनार्थं प्रयुज्यन्ते। अत: एते शब्दा: अथवा एतत् सदृशशब्दा: यत्र लक्षणे प्रयुज्यन्ते तत्र पादपठनवेलायां तत्तत्पदसूचितसङ्ख्याकवर्णानन्तरं पठने लघुविश्रान्तिर्ग्राह्या इत्यर्थ:।

यथा -

१. रसैरुद्रैश्छिन्ना यमनसभलाग: शिखरिणी। अत्र शिखरिणी वृत्ते - रस -६ + रुद्रा:-११ =१७ अक्षराणि प्रतिपादं सविरामं पठनीयानि। (प्रथमं षडक्षराणामनन्तरं, तदनु ११ अक्षराणामनन्तरम्) - अर्थात् - पादान्ते।

२. सूर्याश्वैर्मसजस्ततास्सगुरव: शार्दूलविक्रीडितम् इति लक्षणानुसारं - सूर्य =१२, अश्व -७ = १९ अक्षराणि भवन्ति प्रतिपादं शार्दूलविक्रीडिते। अत: शार्दूलविक्रीडितपादपठनवेळायां यथालक्षणं - प्रथमं १२ अक्षराणमनन्तरं किंचिद्विश्रान्तिर्भवेत् , तदनु सप्ताक्षराणामनन्तरम् (अर्थात् पादान्ते)

३. ननमयययुतेयं मालिनी भॊगिलोकै: इति मालिनी वृत्तलक्षणानुसारं भोगि -८+लोक - ७ अक्षाराणां मध्ये यतिर्भवेत्।

४. म्रभ्नैर्याणां त्रयेण त्रिमुनियतियुता स्रग्धराकीर्तितेयम् - इति स्रग्धरा लक्षणम् । तदनुसारं मुनि शब्द: ७ संख्या सूचक:। अत: २१विंशतिवर्णात्मकपादयुते स्रग्धरावृत्ते यति:७+७+७ इति क्रमेण भवेत्।

एवमेव अन्यत्रापि ग्राह्यम् ।

अत: अत्र समुद्रादिशब्दा: संख्यासूचका:। अत: तत्तत्पदसूचितसंखाकवर्णानन्तरं यतिरिति (तात्कालिकविराम:) ग्राह्यम्।



**Prof. Rani Sadasiva Murty**

  
  

------------------------------------------------------------------------

**From:** विश्वासो वासुकेयः \<[vishvas...@gmail.com]()\>  
**To:** भारतीयविद्वत्परिषत् \<[bvpar...@googlegroups.com]()\>  
**Cc:** [drdhav...@gmail.com](); [avadhan...@gmail.com]()  
**Sent:** Wednesday, 20 April 2016 9:11 PM  
**Subject:** {भारतीयविद्वत्परिषत्} Re: पद्यरचने यतिनियमेषु प्रश्नः।  

  



--  
You received this message because you are subscribed to the Google Groups "भारतीयविद्वत्परिषत्" group.  
To unsubscribe from this group and stop receiving emails from it, send an email to [bvparishat+...@googlegroups.com]().  
To post to this group, send email to [bvpar...@googlegroups.com]().  
For more options, visit <https://groups.google.com/d/optout>.  

  
  

