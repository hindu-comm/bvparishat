+++
title = "000 vasantkumar bhatt"

+++
[[vasantkumar bhatt	2015-01-01, 19:19:56 [Source](https://groups.google.com/g/bvparishat/c/Ub9hzqgsyjw)]]



अयि संस्कृतानुरागिणो विद्वांसः,  
नूतन-वर्षस्यानेकान्यभिनन्दनानि ।  
अभिज्ञानशाकुन्तलस्य देवनागरी-वाचनैव समीचीना श्रद्धेया चेति बहुकालात् स्वीकृतं दृश्यते । किन्तु यदा तुलनात्मकदृष्ट्या चैतिहासिकदृष्ट्या च परीक्ष्यते देवनागरी-वाचनायाः पाठः, तदा सा संक्षिप्ता ( रंगावृत्ति-स्वरूपा ) संमिश्रिता चेति प्रतीयते । एवमेव, यदा शारदा-लिपि-निबद्धा काश्मीरी-वाचनावलोक्यते, तदा तत्र प्राचीनतमत्वं श्रद्धेयतरत्वञ्चानुभूयते । अतः संलग्ने शोध-पत्रे नाटकस्यास्य पाठविचलनक्रममधिकृत्य सप्रमाणं सर्वथा नूतनं किञ्चित्प्रकटीक्रियते । अनेन शोधपत्रेण स्वागतं विधीयते नूतनवर्षस्य, कालिदासञ्च नवीक्रियते ।।  

