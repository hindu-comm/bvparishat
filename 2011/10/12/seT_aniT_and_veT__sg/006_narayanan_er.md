+++
title = "006 narayanan er"

+++
[[narayanan er	2011-10-13, 10:11:51 [Source](https://groups.google.com/g/bvparishat/c/sgxwJi_KILQ)]]



श्रीपवनकुमारसतुलूरिमहोदयाः, श्रीगजन्नाथमहोदयाः, प्रोफसर्.श्रीसदाशिवमूर्तिमहोदयाः, श्रीशिवसेनानिनोरिमहोदयाः,  
  
अनुगृहीतोऽस्मि। अनिट्स्वरान्तादिचर्चा काशिकान्ता, या चास्मत्सुहृदुत्तमाभिः सुखदामहोदयाभिर्निर्दिष्टेदानीं विशेषतो जगन्नाथमहोदयैरपि चैकाच उपदेशेऽनुदात्तादित्यत्र सूत्रे काशिकायां १९९७-तमे वर्षे हरयाणस्थश्रीरामलालकपूरट्रस्टप्रकाशितायामेकादश कारिकाभिरुपदर्शितेडागमादिविषयसञ्चिका समवलोकिता, यामचिरेण यन्त्रस्थीकुर्महे, किं च यादृश्याश्च काशिकाया वैरल्यात्, शाब्दिकशुश्रूषाणां केषाञ्चनोपकरिष्यमाणत्वाच्च। यथापूर्वं चास्माभिर्नन्दिकेश्वरकाशिका यन्त्रेकृता तथेत्यभिलषामः। सदाशिवमूर्तिमहोदयोन्नीताश्च कारिका अप्यवलोकयिष्यामः। सौभाग्यमेतच्छात्राणां मादृशां भारतीयविद्वत्परिषदोपनीयते।  
  
इति सामोदं विदुषः प्रणमन्

नारायणः  

  

