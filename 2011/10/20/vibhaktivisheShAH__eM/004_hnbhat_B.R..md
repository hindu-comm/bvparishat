+++
title = "004 hnbhat B.R."

+++
[[hnbhat B.R.	2011-10-23, 11:07:25 [Source](https://groups.google.com/g/bvparishat/c/eMz5V0QMC-M)]]



  
  

2011/10/20 V Subrahmanian \<[v.subra...@gmail.com]()\>

  

> विद्वत्सभायामिदं प्रदर्शितुकामोऽहमेवं प्रवर्तये -  
>   
> सप्तसु मुख्यासु बिभक्तिषु एकैकेषु विशेषाः वर्तन्ते यथा -  
>   

  

प्रथमं समानविभक्तिकत्वं विशेषणविशेषणभावेनान्वितानां नाम्नां प्रयोगसिद्धमिति अवधार्यताम्। अनन्तरं विभक्त्यर्थविशेषचिन्ता एकैकस्या विभक्तेः क्रियताम्।

  

  

"अनभिहिते" इत्यधिकारे, कारकसंबन्धविशेषत्वेनानभिधाने, कर्मणि द्वितीया, कर्तृकरणयोस्तृतीया, चतुर्थी सम्प्रदाने, अपादाने पञ्चमी, सप्तम्यधिकरणे च, इति कारकविशेषेषु द्वितीयादिविभक्तयः संबन्धविशेषे विहिताः, षष्ठी शेषे इति उक्तेभ्यः शेषे संबन्धे विहिता षष्ठी।

  

एषां संबन्धविशेषाणाम, तिङ्-कृत्-अव्ययिरभिधाने तु प्रथमैव भवति। अभिधानं च कर्तुः, कर्मणः, करणस्य च प्राधान्येन क्रियान्वयित्वात् एषु अनभिहितेषु प्रातिपदिकमात्रे प्रथमा इति स्पष्टमुक्तं भट्टाचार्यैः सोदाहरणम्।

  

विशेषास्तु, संबन्धविशेषस्य कर्मत्वाद्याभिधाने दर्शिताः, तत्र विहिता विभक्तयः कारकविभक्तयः इति, कारकसम्बन्धं विना एव, विभक्तयो विहिताः, "नमः स्वस्तिस्वधालं..." इत्यादिभिर्योगे, चतुर्थी, इत्यादिकाः
विशेषपदयोगमात्रेण तास्तु उपपदविभक्तयः इति विभागश्च घनपाठिभिर्दर्शिताः अन्यत्र तन्तौ।

  

<http://groups.google.com/group/bvparishat/browse_thread/thread/b8f741ffb6c26018>

  

Dr. Dhaval Patel महोदयेन कारकसंबन्धोद्योतः इति लघुग्रन्थः रभसनन्दिविरचितः उपरितने तन्तौ निवेशितः।

  

विस्तरेण अत्र सन्देशेषु सर्वस्यापि विभक्त्यर्थप्रकरणस्थविशेषस्य केवलम् उदाहरणमपि अधिकं स्यात् यथा भवता दिङ्मात्रमुदाहृते दृश्यते।

  

सर्वेषामप्युपरि "विवक्षातः कारकाणि भवन्ति" इति सामान्यनियमः। विवक्षानुसारेण कारकविभक्तीनामुपयोगश्च अनेन सिद्धः।

  

--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

