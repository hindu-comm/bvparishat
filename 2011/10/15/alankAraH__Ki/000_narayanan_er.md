+++
title = "000 narayanan er"

+++
[[narayanan er	2011-10-15, 17:18:40 [Source](https://groups.google.com/g/bvparishat/c/KiBcAQvfV-k)]]



विद्वद्भ्यो नमः।

  

विद्वत्त्वं च नृपत्वं च नैव तुल्यं कदाचन।

स्वदेशे पूज्यते राजा विद्वान् सर्वत्र पूज्यते।। इत्यस्मिन् पद्ये-  

१. राज्ञः केवलं स्वदेशपूज्यत्वं विदुषः सर्वत्र पूज्यत्वमिति विद्वत्त्वनृपत्वयोरतुल्यतायाः समर्थनीयत्वात् तस्यैव च समर्थनात् काव्यलिङ्गमलङ्कारः।

२. विद्वत्त्वनृपत्वयोः यथाक्रमं सर्वत्रपूज्यत्वस्वदेशपूज्यत्वाभ्यां मिथ बिम्बप्रतिबिम्बभावात् दृष्टान्तालङ्कारः।

३. विद्वत्त्वनृपत्वयोरतुल्यतां सर्वत्रपूज्यत्वस्वदेशपूज्यत्वाभ्यां विशेषाभ्यां समर्थयतीति सामान्यस्य विशेषसमर्थनरूपोऽर्थान्तरन्यासोऽलङ्कारः।

  

इत्थं कियतोऽलङ्कारानत्र कल्पयितुं शक्नुमः? मदवलोकनेऽपि विद्वद्भिः दोषाः निर्देष्टव्याः।

इति प्रार्थयन्,

नारायणः।  

