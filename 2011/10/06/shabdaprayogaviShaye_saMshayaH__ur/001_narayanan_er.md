+++
title = "001 narayanan er"

+++
[[narayanan er	2011-10-07, 09:22:29 [Source](https://groups.google.com/g/bvparishat/c/uren0zhbP58)]]



प्रमा। स्त्री०। (प्रमीयते इति। प्र+माङ् माने+''आतश्चोपसर्गे।'' ३। ३। १०६। इति अङ्। टाप्।) यथार्थज्ञानम्। तत्पर्यायः। प्रमितिः २। इत्यमरः। ३। २। १०॥ प्रमाणम् ३। इति शब्दरत्नावली॥ (यथा। प्रबोधचन्द्रोदये। २-ये अङ्के।  

''प्रत्यक्षादिप्रमासिद्धविरुद्धार्थाभिधायिनः।  
 वेदान्ता यदि शास्त्राणि बौद्धेः किमपराध्यते॥''  
 यथा च ऋग्वेदे। १०। १३०। ३।  
 ''कासीत्प्रमा प्रतिमा किम्॥''  
 ''यज्ञस्य प्रमा प्रमाणमियत्ता का कथम्भूतासीत्।''  
 इति तद्भाष्ये सायनः॥) न्यायमते तद्वति तत्प्रकारकज्ञानम्। भ्रमभिन्नज्ञानम्।  
 अस्याः कारणं गुणः। स च प्रत्यक्षे विशेष्ये विशेषणस्य सम्बन्धः। अनुमितौ  
 साध्यविशिष्टपक्षे परामर्शः। शाब्दबोधे योग्यतायाः तात्पर्यस्य वा यथार्थज्ञानम्।  
 उपमितौ शक्ये सादृश्यबुद्धिः। यथा-  
 ''दोषोऽप्रमाया जनकः प्रमायास्तु गुणो भवेत्।  
 पित्तदूरत्वादिरूपो दोषो नानाविधः स्मृतः॥  
 प्रत्यक्षे तु विशेष्येण विशेषणवता समम्।  
 सन्निकर्षो गुणस्तु स्यादथ त्वनुमितौ पुनः॥  
 पक्षे साध्यविशिष्टे च परामर्शो गुणो भवेत्।  
 शक्ये सादृश्यबुद्धिस्ते भवेदुपमितौ गुणः।  
 शाब्दबोधे योग्यतायास्तात्पर्यस्याथ वा प्रमा॥  
 गुणः स्याद्भ्रमभिन्नन्तु ज्ञानमत्रोच्यते प्रमा।  
 अथवा तत्प्रकारं यत् ज्ञानं तद्वद्विशेष्यकम्॥''  
 इति भाषापरिच्छेदे। १३१-१३५॥  
 दोषः इति। अप्रमां प्रति दोषः कारणं प्रमां प्रतिगुणः कारणं तज्ञापि पित्तादिरूपा  
 दोषा अननुगताः तेषां कारणत्वम् अन्वयव्यतिरेकाभ्यामेव सिद्धम्। यथा  
 प्रमाज्ञानसाधारणकारणभिन्नकारणजन्याजन्यज्ञानत्वात् अप्रमावत्। न च दोषाभाव  
 एव कारणमस्त्विति वाच्यम्। पीतः शङ्ख इति ज्ञानस्थले पित्तदोषसत्त्वात्  
 शङ्खप्रमानुत्पत्तिप्रसङ्गात् विनिगमनाविरहात् अनन्तदोषाभावस्य कारणत्वमपेक्ष्य  
 गुणकारणताया न्याय्यत्वात्। न च गुणसत्त्वेऽपि
पित्तप्रतिबन्धात् शङ्खे न सैत्यज्ञानमतः  
 प्तितादिदोषाभावानां कारणत्वमवश्यं वाच्यं तथा च किं गुणस्य हेतुत्वकल्पनयेति वाच्यं  
 तथाप्यन्वयव्यतिरेकाभ्यां गुणस्यापि हेतुत्वसिद्धेः। एवं भ्रमं प्रतिगुणाभावः  
 कारणमित्यस्यापि सुवचत्वाच्च। तत्र दोषाः के इत्याकाङ्क्षायामाह पित्तेति। क्वचित्  
 पीतादिभ्रमे पित्तं दोषः क्वचित् चन्द्रादेः स्वल्पपरिमाणभ्रमे दूरत्वं दोषः। क्वचिच्च  
 वंशोरग भ्रमे मण्डूकवसाञ्जनमित्येवं दोषा भ्रान्तिजनका इत्यर्थः। अथ के गुणा  
 इत्याकाङ्क्षायां प्रत्यक्षादौ क्रमशो गुणान् दर्शयति प्रत्यक्षेत्विति। प्रत्यक्षे विशेषणवत्  
 विशेष्यसन्निकर्षो गुणः अनुमितौ साध्यवति साध्यव्याप्यवैशिष्टज्ञानं गुण इति  
 एवमग्रेऽप्यूह्यः। प्रमां निरूपयति भ्रमभिन्नमिति। ननु यज्ञ शुक्तिरजतयोरिमे रजते इति  
 ज्ञानं जातं तत्र रजतांशेऽपि प्रमा न स्यात् तज्ज्ञानस्य भ्रमभिन्नत्वाभावात् अत आह  
 अथवेति। तद्वद्विशेष्यकं तत्प्रकारकं ज्ञानं प्रमा इत्यर्थः। इदन्तु बोध्यम्। येन सम्बन्धेन  
 तद्वत्ता तेन सम्बनधेन तद्वद्विशेष्यकं तेन सम्बन्धेन प्रकारकत्वं वाच्यम्। तेन कपालादौ  
 संयोगादिना घटादिज्ञाने नातिव्याप्तिः॥



नारायणः  

> 
> >  style="font-family:times new roman,new york,times,serif;font-size:12pt"> >
> ------------------------------------------------------------------------ >
> **From:** V Subrahmanian \<[v.subra...@gmail.com]()\>  
> **To:** [bvpar...@googlegroups.com]()  
> **Sent:** Thursday, 6 October 2011 11:11 PM  
> **Subject:** {भारतीयविद्वत्परिषत्} शब्दप्रयोगविषये संशयः  
>   
> > 
> > 
> > 
> > 



> 
> >  style="font-family:times new roman,new york,times,serif;font-size:12pt"> >
> 
> > --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  
> > 
> >   
>   
> > 
> > 

