+++
title = "005 श्रीमल्ललितालालितः"

+++
[[श्रीमल्ललितालालितः	2011-10-07, 16:04:34 [Source](https://groups.google.com/g/bvparishat/c/uren0zhbP58)]]



  

**[श्रीमल्ललितालालितः](http://www.lalitaalaalitah.com)  
[lalitAlAlitaH](http://about.me/lalitaalaalitah/bio)**

  
  
  

2011/10/6 V Subrahmanian \<[v.subra...@gmail.com]()\>

  

> भूयांसि नमांसि  
>   
> ’प्रमाज्ञानम्’ इति शब्दप्रयोगो साधु वा न वेति संशयः कृपया परिहरणीयः > ।  
> अमरकोषसम्बन्धिजालपुटे एवं वर्तते -  
>   
> > [http://sanskrit.uohyd.ernet.in/\~anusaaraka/sanskrit_old/converters/amara_utf](http://sanskrit.uohyd.ernet.in/%7Eanusaaraka/sanskrit_old/converters/amara_utf) >
> (प्रमा, प्रमितिः इत्यनयोः शब्दयोः पार्श्वे – प्रमाज्ञानम् इति > वर्तते)  
> >   

  
रामाश्रयेण 'प्रमितौ प्रमा'- इत्यत्र 'द्वे प्रमाज्ञानस्य'-इत्युक्तम् ।  
प्रमाशब्दस्यैवादुष्टज्ञानपरत्वात्प्रमाज्ञानमित्यत्र प्रमापदस्यादुष्टत्वे लक्षणा । तथा चादुष्टं ज्ञानमित्यर्थलाभः । एवञ्च यत्केनचनोक्तं - यथार्थानुभवस्यैव प्रमापदार्थत्वात्प्रमाज्ञानमितिप्रयोगो दुष्ट इति , तन्निरस्तम् ।  
प्रमाऽभिन्नं ज्ञानं , प्रमात्मकं ज्ञानमित्याद्यपि दुष्टम् । रक्तघटाभिन्नो घटः , रक्तघटात्मको घट - इत्यादेरपि प्रयोगापत्तेः ।  


> न्यायशास्त्रे अथवा अन्यत्र कुत्रापि ’प्रमा’ इत्यस्य लक्षणं दत्तं वा ?

  
तद्वति तत्प्रकारकं ज्ञानं प्रमा । इति तार्किकाः ।  
तत्पदेन प्रकारग्रहणम् । निर्विकल्पकस्य प्रमाभ्रमभिन्नत्वमत्र ।  
  
अर्थक्रियाकारि ज्ञानं प्रमेत्यपरे ।  
  
संवादिज्ञानं तदिति केचित् ।  
  
यथार्थानुभवः प्रमेत्यपि केचित् ।  
  
सम्यक्परिच्छेदः प्रमेत्यपि केचित् ।  
  
अव्यभिचारि ज्ञानमित्यपि ।  
  
अनधिगतार्थकं ज्ञानं प्रमेति पूर्वमीमांसकाः ।  
  
तत्रैव केचिदबाधितार्थकं ज्ञानं प्रमेति वदन्ति ।  
  
अनधिगताबाधितार्थकं ज्ञानं प्रमेति वेदान्तिनः केचित् ।  
  
ज्ञानमात्रं प्रमेति प्राभाकराः विशिष्टाद्वैतिनश्च ।  
  

  

  

