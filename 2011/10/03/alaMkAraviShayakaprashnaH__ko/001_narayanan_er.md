+++
title = "001 narayanan er"

+++
[[narayanan er	2011-10-03, 12:34:09 [Source](https://groups.google.com/g/bvparishat/c/koLF2fJHNIs)]]



१. अतिशयोक्तिः।  

अध्यवसितप्राधान्ये त्वतिशयोक्तिः। विषयनिगरणेनाभेदप्रतिपत्तिर्विषयिणोऽध्यवसायः । अध्यवसाने त्रयं संभवति- स्वरूपं विषयो विषयी च। विषयस्य हि विषयिणान्तर्निगीर्णत्वेऽध्यवसायस्य स्वरूपोत्थानम्। तत्र साध्यत्वे स्वरूपप्राधान्यम्। सिद्धत्वे त्वध्यवमितप्राधान्यम्। विषयप्राधान्यमध्यवसाये नैव संभवति। अध्यवसितप्राधान्ये चातिशयोक्तिः। अन्याश्च पञ्चप्रकाराः। भेदेऽभेदः। अभेदे भेदः। संबन्धेऽसंबन्धः। असंबन्धे संबन्धः। कार्यकारणपौर्वापर्यविध्वंसश्च। तत्र भेदेऽभेदो यथा-

कमलमनभ्भसि कमले च कुवलये तानि कनकलतिकायाम्।

सा च सुकुमारसुभगेत्युत्पातपरम्परा केयम्।।

अत्र मुखादीनां कमलाद्यैर्भेदेऽभेदः।। अत्र अध्यवसितं कमलमुखयोरभेदत्वं प्रधानतयेत्यतिशयोक्तिः। अध्यवसितेपि यदि क्रियादिषु व्यापारं प्रधानं चेदुत्प्रेक्षा।  

  

२. उत्प्रेक्षा।

अध्यवसाये व्यापारप्राधान्ये उत्प्रेक्षा। विषयनिगरणेनाभेदप्रतिपत्तिर्विषयिणोऽध्यवसायः।

लिम्पतीव तमोङ्गानि वर्षतीवाञ्जनं नभः। इत्यत्र लेपनवर्षणक्रिये तमोनभोगतत्वेनोत्प्रेक्ष्येते। तमोनभोगते लेपनवर्षणक्रिये तत्तद्व्यापारप्रधानेऽध्यवस्येते इत्युत्प्रेक्षा। इति रुय्यकस्य सारसर्वस्वे।  

  

विस्तरस्त्वालङ्कारिकाः प्रमाणम्।  

**  
  
  
  
  
  
From:** V Subrahmanian \<[v.subra...@gmail.com]()\>  

> 
> >  style="font-family:times new roman,new york,times,serif;font-size:12pt"> >
> **To:** [bvpar...@googlegroups.com]()  
> **Sent:** Monday, 3 October 2011 11:50 AM  
> **Subject:** {भारतीयविद्वत्परिषत्} अलंकारविषयकप्रश्नः  
>   
> > 
> > 
> > 
> > 



> 
> >  style="font-family:times new roman,new york,times,serif;font-size:12pt"> >
> 
> > --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  
> > 
> >   
>   
> > 
> > 

