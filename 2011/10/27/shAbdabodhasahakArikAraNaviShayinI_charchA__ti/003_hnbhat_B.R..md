+++
title = "003 hnbhat B.R."

+++
[[hnbhat B.R.	2011-10-28, 08:06:43 [Source](https://groups.google.com/g/bvparishat/c/tiWZaVpCw-Q)]]



  
  

2011/10/27 iragavarapu narasimhacharya \<[insac...@gmail.com]()\>

  

> 
> > 
> > प्रिय विद्वत्सुहृदः, >
> 
> > 
> > प्रणम्य।"आकाङ्क्षा योग्यता सन्निधिश्च शाब्दबोधे सहकारिकारणानीति > तर्कसङ्ग्रहे अन्नम्भट्टेन प्रोक्तम्। >
> 
> > 
> > अभिवाद्य, >
> 
> > 
> > ऐवियनाचार्यः। >
> 
> > 

  

> आकाङ्क्षायोग्यतादीनां शाब्दबोधसहकारिकारणानां प्रयोगः > प्रप्रथमतया कैः कुत्र कृतः इति जिज्ञासामि.  
> --  
> S.Pavan Kumar  
> University of Hyderabad  
> Hyderabad  
> Mob:[9052954529](tel:(905)%20295-4529)  
>   

भवतां प्रश्नस्याशय एव सन्देहं जनयति। आकाङ्क्षादिपदानां प्रथमप्रयोगो वा कृतः इति वा, आकाङ्क्षादीनां शाब्दबोधे सहकारिकारणत्वेन कुत्रोल्लेखः प्रथमं कृत इति वा, तेषां शाब्दबोधे सहकारिकारणानामुपयोगः केन कृत इति वा इति सन्देहः। अत्र तात्पर्यज्ञानं तु भवत एव स्यादिति तदेव प्रथमं सूच्यताम्, भवतां प्रश्नस्य तात्पर्यं कुत्रेति। अन्यथा अस्य प्रश्नस्य शाब्दबोध एव न स्यात्, अथवा जातश्चेदपि विप्रपतिपत्तिजनकत्वात् नैकमुत्तरं लब्धुं शक्यं स्यात्। येन यादृशं तात्पर्यं गृहीतं तादृशमेवोत्तरं लभ्येत।

  

आकाक्षादीनां शाब्दबोधे कारणत्त्वं प्रतिपाद्यते न्यायपञ्चाननेन विश्वनाथभट्टाचार्येण आसत्त्या सह। आसत्तिज्ञानम्, योग्यताज्ञानम्, आकाङ्क्षाज्ञानम्, तात्पर्यज्ञानमिति - आसत्तिः, योग्यता, आकाङ्क्षा, तात्पर्यज्ञानमिति वा, पाठभेदेन, कारिकावल्याम् -

  

आसत्तिर्योग्यताकाङ्क्षा-तात्पर्यज्ञानमिष्यते। कारणमिति (कारिकावली ८७, ८८) भाषापरिच्छेदश्च तत्र।

  

अत्र सहकारिकारणतया उपादानं तु शक्तिज्ञानस्यैव। इति।

  

यथोक्तं श्रीमन्नरसिंहाचार्यैः, अन्नम्भट्टेन तेषां शाब्दबोधे सहकारिकारणत्वेन उपादानं कृतमिति ज्ञायते। कदा अयं व्यत्यय इति स्वयं विचार्यताम्। अन्यैश्चात्र यत्नः क्रियेत।

  

एषां शब्दानां कुत्र प्रथमं प्रयोग कृत इति तु आकाङ्क्षायाः मीमांसाशास्त्रे एव दर्शनात् तथा सुब्रह्मण्यमहोदयैः समाहितमेव।

  

अन्येषां तु तत्तान्वेषणं स्वयं विधेयमेव। न्यायकोशे लक्षणानि द्रष्टुं शक्येरन्। ताताचार्यैः कृतायां शाब्दबोधमीमांसायामपि लक्षणानि पूर्वाचार्याणां द्रष्टुं शक्येरन्।

  

एषां शाब्दबोधे कारणत्वे सन्देहश्चेत् तदपि तत्रैव निवर्तयितुं शक्येत शाब्दबोधमीमांसाग्रन्थे।

  

  



--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

