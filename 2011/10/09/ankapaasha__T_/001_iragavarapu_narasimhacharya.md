+++
title = "001 iragavarapu narasimhacharya"

+++
[[iragavarapu narasimhacharya	2011-10-10, 17:36:26 [Source](https://groups.google.com/g/bvparishat/c/T_Ywq39rX0A)]]



प्रिय विद्वत्सुहृदः,

सादरम्प्रणम्य।अङ्कपाशविषये लघुशब्दार्थसर्वस्वे एवं लिखितोऽस्ति।"अङ्कपाशो नाम गणितपाशः।स च स्थानविनिमयेन वस्तूनां यावन्तः सन्निवेशाःभवन्ति,तावतां परिज्ञानोपायः।यथा:--शङ्खचक्रयोः वामदक्षिण

हस्तयोः विनिमये द्वौ सन्निवेशौ।वामे शङ्खः,दक्षिणे चक्रमित्येकः।वामे चक्रं,दक्षिणे शङ्ख इत्यपरः।एवं

त्रयाणां त्रिषु स्थानेषु षट् सन्निवेशाः भवन्ति।एवमल्पसङ्ख्यानां बुद्ध्या विनिमयः कर्तुं शक्यते।न तु

बहुसङ्ख्यानामिति विनिमयकृतसन्निवेशसामान्यज्ञानाय अन्वेषणीय उपाय एव अङ्कपाशः।स द्विविधः।

वस्तुविषयकः,अङ्कविषयकश्चेति।तत्राद्ये वस्तुसन्निवेशसङ्ख्यामात्रज्ञानम्।द्वितीये तु,सन्निवेशभेदप्रतिपाद्य-

सङ्ख्याभेदानां तत्सङ्कलनलब्धसङ्ख्यायाश्च ज्ञानं विशेषः।तत्र सन्निवेशसङ्ख्याज्ञाने सामान्यसूत्रं यथा:--

यावन्ति स्थानानि तावतां एकादिचयाङ्कानां क्रमेण गुणने लब्धा सङ्ख्या सन्निवेशसङ्ख्या भवति।

शङ्खचक्रगदापद्मानां चतुर्षु भुजेषु विनिमयेन कति सन्निवेशाः भवन्तीति प्रश्ने कृते तद्विषये न्यासस्त्वेवम्।स्थानानि चत्वारि(४)।एकादिचयाङ्काः--१,२,३,४.एतेषां गुणने लब्धा सङ्ख्या २४।अङ्कविषयेऽप्येवमेव।परन्तु,सङ्खैक्यज्ञानमावश्यकम्भवेत्तत्र। इति शम्।

अभिवाद्य,

ऐविनरसिंहाचार्यः।  
  

2011/10/9 Jagannatha s \<[jgra...@gmail.com]()\>  



> --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  

  

