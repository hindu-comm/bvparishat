+++
title = "000 Rakesh Das"

+++
[[Rakesh Das	2011-04-15, 19:52:25 [Source](https://groups.google.com/g/bvparishat/c/puj9u83UbXA)]]



विदुषः प्रणम्य

  

संस्कृते आधुनिककथासाहित्यसर्जनाय कथासरित् इति नाम्ना काचित् पत्रिका प्रकाश्यते गतेभ्यः षड्भ्यो वर्षेभ्यः। पत्रिकेयं प्रयागनगरात् प्रकाश्यते। अस्याः रूपं स्वर्गतैः श्रीमद्भिः अच्युतानन्ददाशमहोदयैर्दत्तमासीत्। षाण्मासिक्यामस्यां पत्रिकायाम् एतावता विश्वविश्रुतानां संस्कृतकथाकाराणां शताधिकाः कथाः प्रकाशिताः सन्ति। तद्विहायापि उपन्यासाः, प्रख्यातानां कथाकाराणां साक्षात्काराः, अन्ये च कथासाहित्यसम्बन्धिनः प्रबन्धाः पत्रिकायां नियतरूपेण प्रकाश्यन्ते। पत्रिकायाः सम्पादकाः श्रीमन्तः वनमालिविश्वालमहोदयाः श्रीमन्तः नारायणदाशमहोदयाश्च सन्ति। उभावपि साहित्यसंसारे स्वीयकृतिभिः अधिगतयशस्कौ भवत इति नाविदितं शेमुषीमताम्। संस्कृतसाहित्ये लब्धयशस्कानां कथाकाराणां कथादिभिः सह प्रतिभावताम् अपरिचितानाम् अपि लेखकानां कथादिप्रकाशनमेव पत्रिकाया वैशिष्ट्यम्।

  

भवतां सविधे प्रार्थनेयं यत् अस्याः पत्रिकायाः संवर्धनार्थं भवन्तः यथायोग्यं सहायमाचरन्तु। पत्रिकायाः ग्राहकसङ्ख्यावर्धनेन, विविधेभ्यः पत्रिकाया विषये विज्ञापनेन, कथानां प्रेषणेन च भवन्तः अत्र सहकारं कर्तुम् अर्हन्ति।

  

पत्रिकायाः ISSN पञ्जीकरणम् अपि वर्तते इति विज्ञाप्यते।

  
  
--  

**राकेशदाशः**

**Rakesh Das**  
Asst. Professor  
Dept. of Sanskrit Studies  
Ramakrishna Mission Vivekananda University  
Belur Math Howrah.  
  
वंशीविभूषितकरान्नवनीरदाभात्  
पीताम्बरादरुणबिम्बफलाधरोष्ठात्।  
पूर्णेन्दुसुन्दरमुखादरविन्दनेत्रात्  
कृष्णात्परं किमपि तत्त्वमहं न जाने।।  
भारत माता की जय  

