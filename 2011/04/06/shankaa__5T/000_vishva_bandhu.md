+++
title = "000 vishva bandhu"

+++
[[vishva bandhu	2011-04-06, 08:50:03 [Source](https://groups.google.com/g/bvparishat/c/5Tues0YBxF8)]]



विदुषः नमस्करोमि

    भारतीयविद्वत्परिषदि विद्वत्वरेण्यैः परिचाल्यमानेन शास्त्रविषयकसंवादेन भूरिलाभान्वितो अहं विश्वबन्धुः शोधच्छात्रः (जवाहरलालनेहरूविश्वविद्यालय अधीयानः) स्वशङ्कासमाधानार्थं अत्र समागतः॥ आशासे करिष्यमानेन समाधानेन अस्मिन् विषये विरमितव्यापारवान् भविष्यामि॥

  

\<\> "लटः शतृशानचावप्रथमासमानाधिकरणे" (३।२।124) सूत्रेण लटः शतृशानचौ विधीयेते॥ प्रत्ययौ अमू "धातोः" सूत्रेण तथा "कृदतिङ्" सूत्रेण च धातोः विहितौ कृत्संज्ञकौ च॥ कृत्प्रत्ययस्तु "क्रियाभिनिर्वृत्तिवशोपजातः कृदन्तशब्दाभिहितो यदा स्यात् ,संख्या-विभक्ति-व्यय-लिङ्ग-युक्तो भावस्तदा द्रव्यमिवोपलक्ष्यः॥" (बृहद्देवता, १/44) परिभाषया प्रत्ययकरणे उपक्र्मप्रभृत्ति-अपवर्गपर्यन्तस्य भावस्य (यास्कनिरुक्त, १/1) मूर्त्तत्वे सति सत्वभूतत्वं लक्षयेत् ॥ तत्र प्रत्ययः भावस्य विशेषणरूपेण स्यात् (यथा कारकादिषु शब्देषु करणभावं प्रति "ण्वुल्"आदयः कर्तृ-आदिबोधनद्वारा विशेषणं, करोति आदिषु तु तिपादयः भावस्य साध्यावस्थां ज्ञापयन्ति अतः तत्र न विशेषणानि भावं प्रति ) परम्च "गच्छन्तं,गच्छता,गच्छद्भिः,गम्यमानं" आदिषु कृत्प्रत्ययान्तेषु अपि एतादृक् किञ्चित् बोध्यमस्ति ? अत्र "गच्छन्तं,गच्छता"आदयः भावप्राधान्याः खलु सत्वप्राधान्याः?

"अहं च बालो विषयो विशालः" इति मामनुज्ञाय एव भवतां अत्र प्रवृत्तिः भविष्यति इति॥ 

