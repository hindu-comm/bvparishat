+++
title = "000 narayanan er"

+++
[[narayanan er	2011-07-29, 12:59:38 [Source](https://groups.google.com/g/bvparishat/c/i7n9kNLJvXA)]]



आचार्येभ्यो नमः।  
१. वर्णागमो वर्णविपर्ययश्च द्वौ चापरौ वर्णविकारनाशौ।  
धातोस्तदर्थातिशयेन योगस्तदुच्यते पञ्चविधं निरुक्तम्।।  
  
इति काशिकायाम् दृश्यते न तु पृषोदरसूत्रभाष्ये। किमिदं निरुक्तोक्तं काशिककृता संगृहीतम् ?  
  
२. लुम्पेदवश्यमः कृत्ये तुंकाममनसोरपि।  
समो वा हितततयोर्मासस्य पचि युड्घञोः।।  
  
इति तत्त्वबोधिन्यामाकृतिगणचर्चायाम्। किं वैदिकमपि तुमोऽमः कृत्ये लुप्तं दृश्यते ?  
  
३. भवेद्वर्णागमाद्धंसः सिंहो वर्णविपर्ययात्।  
गूढोत्मा वर्णविकृतेर्वर्णनाशात्पृषोदरम् ।।  
  
इति सिद्धान्तकौमुद्याम् । इदं भट्टोजिदीक्षितस्य पद्यं वा पूर्वस्मादुद्धतं वा ? गूढोत्मा इतिवत् किं तत्रोदाहरणान्तरम् ?  
  
इति सन्देहपरिहारं शुश्रूषमाणो नारायणः।  
  

  

