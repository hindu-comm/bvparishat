+++
title = "000 narayanan er"

+++
[[narayanan er	2011-07-12, 09:59:23 [Source](https://groups.google.com/g/bvparishat/c/sWNlRnLTqIs)]]



विद्वद्भ्यो नमः,  
  

निपात एकाजनाङ् 1-1-14 इत्यत्र पातञ्जले महाभाष्ये-  
  

१. ईषदर्थे क्रियायोगे मर्यादाभिविधौ च यः।  
एतमातं ङितं विद्याद्वाक्यस्मरणयोरङित्॥ इति।।  
  
हल्ङ्याब्भ्यो दीर्घात्सुतिस्यपृक्तं हल् 6-1-68 इत्यत्र काशिकायाम्-  
  
२. संयोगान्तस्य लोपे हि नलोपादिर्न सिध्यति।  
रात्तु तेनैव लोपः स्याद्धलस्तस्माद्विधीयते।। इति ।।  
  
३. आचारादप्रधानत्वाल्लोपश्च बलवत्तरः। इति पातञ्जले महाभाष्ये च ।  
  
उद्धृतानामेतेषां विस्तरेण विदुषां व्याख्यानं श्रोतुमिच्छामि। सविस्तरं व्याख्यायानुगृह्णन्त्विति प्रार्थये। नारायणः।

  

