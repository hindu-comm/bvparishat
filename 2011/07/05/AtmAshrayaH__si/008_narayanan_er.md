+++
title = "008 narayanan er"

+++
[[narayanan er	2011-07-08, 12:46:06 [Source](https://groups.google.com/g/bvparishat/c/siDEI31hONQ)]]



वेदान्तसिद्धान्तसुमुक्तिमाला कदाऽपि दृष्टा न मया बुधेन्द्र ! ।  
तथाऽपि विद्वत्परिषत्सु मोहाद्विरच्यते शास्त्रविदां समक्षम् ।। १ ।।  
  
प्रत्यक्षखण्डान्तमलोकि पूर्वं सिद्धान्तमुक्तामणिरीषदेव ।  
शास्त्रं पुरा नाभ्यसितं यथावत् कथं मयाऽऽदाववगम्यते तत् ।। २।।  
  
ग्रन्थोक्तभागो यदि विस्तरेण व्याख्यास्यते चेदनुवाचकानाम्।  
विचिन्तनाग्नीन्धनलाभकारी ततः प्रमोदाय च शास्त्रलाभात्।। ३ ।।  
  
प्रकाशकत्वानुपपत्तिहेतोर्न ग्राहकं ज्ञेयमतो जडत्वात्।  
प्रामाण्यमेतद्ग्रहणीयमेवं तदाश्रादप्यतिरिक्तमाहुः।। ४ ।।  
  
ग्राह्येऽपि तत्त्वे प्रथमे यदुक्ते तद्ग्राहकं ज्ञानमतोऽस्य तत्त्वम् ।  
प्रामाण्यमस्य ग्रहणाय केन ? स्वेनैव चेत्स्वाश्रयदोषमाह ।। ५ ।।  
  
प्रामाण्यमेतत्स्वपदार्थवाचि ग्रहोऽस्य निश्चेतुमिति स्थितौ च।  
स्वतःप्रमाणाप्तिमपाकरिष्णुः "स्वेनैव किं " ग्रन्थकृदाह तत्र।। ६ ।।  
  
स्वेनैव चेत्स्वाश्रदोषभाक्स्यात्तस्मादथोक्तं पुनरत्र नाद्यः।  
आत्माश्रयो ग्राहकमाश्रयेद्वा ज्ञानस्य तत्त्वं यदि ग्राहकं वा ।। ७ ।।  
  
प्रामाण्यमेतत्स्वपदार्थवाचीत्यदः कथं ज्ञायत एव लोकः।  
व्याख्यां विनात्र प्रकृते महात्मन् ! तल्लक्षणं योजयितुं क्षमः स्यात् ।। ८ ।।  

  

  

------------------------------------------------------------------------

**From:** श्रीमल्ललितालालितः \<[lalitaa...@gmail.com]()\>  
**To:** [bvpar...@googlegroups.com]()  
**Sent:** Thu, 7 July, 2011 3:51:35 PM

  
**Subject:** Re: {भारतीयविद्वत्परिषत्} आत्माश्रयः  

2011/7/7 narayanan er \<[drerna...@yahoo.com]()\>  

> 
> > 
> > अज्ञात्वा शास्त्रसत्यं किमपि निगदितं ज्ञानसंवर्धनार्थं  
> > 
> > 

  
तत्त्वं शास्त्राणामनवगतं ममापि । ज्ञानविवृद्ध्यै एवास्माकं संवादः । अकुण्ठितस्स्यादेष इत्याकाङ्क्ष्यते ।  
  

> 
> > 
> > दोषं सर्वं मदीयं यतिवर ! महिमन् ! मोदकारिन् ! क्षमस्व।  
> > 
> > 

  
अवगतौ दोषो , न तत्समर्पणे । अत एव क्षमाया अप्रसङ्गः ।  
  

> 
> > 
> > तत्त्वं वाऽऽत्माश्रयस्य प्रकृतगतिवशाच्छास्त्रमूर्ते ! दिशास्मि-  
> ञ्च्छिष्ये भक्त्यैकविद्ये लसतु मयि सदा भूरिदेवीकटाक्षम्।।  
> > 
> > 

  
यतमानोऽहमत्र ।  
कवित्वं प्रशंसार्हं भवतः । नास्माभिस्तत्प्राप्तमिति खेदोऽपि ।  
इति  

**[श्रीमल्ललितालालितः](http://www.lalitaalaalitah.com/)  
**

**[lalitAlAlitaH](http://about.me/lalitaalaalitah/bio)**

  




