+++
title = "011 श्रीमल्ललितालालितः"

+++
[[श्रीमल्ललितालालितः	2011-07-08, 16:23:14 [Source](https://groups.google.com/g/bvparishat/c/siDEI31hONQ)]]



  

**[श्रीमल्ललितालालितः](http://www.lalitaalaalitah.com)  
[lalitAlAlitaH](http://about.me/lalitaalaalitah/bio)**

  
  
  

2011/7/8 narayanan er \<[drerna...@yahoo.com]()\>

  

> 
> > 
> > 
> > ग्रन्थोक्तभागो यदि विस्तरेण व्याख्यास्यते चेदनुवाचकानाम्।  
> विचिन्तनाग्नीन्धनलाभकारी ततः प्रमोदाय च शास्त्रलाभात्।। ३ ।।  
> > 
> > 
> > 

  
**ज्ञानप्रामाण्यग्रहो हि स्वविषयनिश्चयाय ।तच्च** **\[****ज्ञानप्रामाण्यमाश्रयातिरिक्तेन****ग्राह्यम्****।**
**ग्राहकञ्च किं** **ज्ञेयं वा** **ज्ञानं वा ।** **नाद्यः** , तस्य जडत्वेनप्रकाशकत्वानुपपत्तेः ।द्वितीयेऽपि **,** प्रथमज्ञानप्रामाण्यग्राहकंज्ञानंगृहीतप्रामाण्यं सत्स्वविषयप्रथमज्ञानप्रामाण्यं निश्चाययत्यगृहीतप्रामाण्यमेव वा ।
**आद्येऽपि** **,** ******ग्राह्यप्रामाण्यग्राहकज्ञानप्रामाण्यंकेन गृह्यते । किं** **स्वेनैव** **,** किं वा **ग्राह्यप्रामाण्याश्रयेण ज्ञानेन** **,** अथवातृतीयेन । **नाद्यः** **,**आत्माश्रयात् **,**
स्वतःप्रामाण्यग्रहापत्तेश्च ।  
**ज्ञानेति । यस्य कस्यापि ज्ञानस्य प्रामाण्यं विषयस्य निश्चयायापेक्षितम् । घटज्ञानं प्रमाणमिति गृहीते एव घटनिश्चयो भवतीत्यर्थः ।  
आश्रयातिरिक्तेति । प्रामाण्याश्रयभूताज्ज्ञानाद्भिन्नेन ग्राह्यम् ।  
प्रामाण्यमत्र परीक्ष्यमाणमेव । तथा च ज्ञानमपि प्रमाणत्वेन परीक्ष्यमाणमेव तदाश्रयः । तदतिरिक्तत्वं च ज्ञेयगतं तद्भिन्नज्ञानव्यक्तिगतञ्चेत्याह - ग्राहकञ्चेति । ग्राहकं - प्रामाण्याश्रयातिरिक्तं प्रामाण्यग्राहकम् ।  
नाद्य इति । ज्ञानगतप्रामाण्यं ज्ञेयग्राह्यं न । तस्य - ज्ञेयस्य । प्रकाशकत्वानुपपत्तेः - ज्ञाननिष्ठप्रामाण्यनिश्चायकत्वासम्भवात् ।  
द्वितीये इति । प्रामाण्याश्रयज्ञानव्यक्तिभिन्नं ज्ञानं प्रामाण्यनिश्चायकमितिपक्षे ।  
प्रथमज्ञानेति । ज्ञाननिष्ठेत्यर्थः । ज्ञानं - प्रामाण्याश्रयव्यतिरिक्तं ज्ञानम् । गृहीतप्रामाण्यं - प्रमाणत्वेन निश्चितम् । स्वेति । स्वविषयभूतं प्रथमज्ञाननिष्ठं प्रामाण्यम् । अगृहीतेति । प्रमाणत्वेनाज्ञातम् ।  
प्रमाणभूतेन द्वितीयज्ञानेन प्रथमज्ञानगतप्रामाण्यं विषयीक्रियतेऽप्रमाणभूतेन वेत्यर्थः ।  
आद्ये इति । प्रमाणभूतेन द्वितीयज्ञानेन प्रथमज्ञानगतप्रामाण्यं प्रकाश्यते इति पक्षे ।  
ग्राह्येति । ग्राह्यं प्रामाण्यमाद्यज्ञानगतं , तद्ग्राहकं द्वितीयज्ञानं , तन्निष्ठं प्रामाण्यं - द्वितीयज्ञाननिष्ठं प्रामाण्यमित्यर्थः ।  
केनेति । केन ज्ञानेनेत्यर्थः ।  
ज्ञानेन ज्ञेयेन वा परेण द्वितीयज्ञानगतं प्रामाण्यं गृह्येत । परतस्त्ववादित्वात्परमात्रस्य ग्रहणम् ।
ज्ञेयग्राह्यत्वस्यासम्भवाद्वारितत्वेनोपेक्षा । अत एव केन ज्ञानेनेत्यर्थः ।  
स्वेन - द्वितीयज्ञाननिष्ठप्रामाण्याश्रयेण ।  
ग्राह्येति । प्रथमज्ञाननिष्ठेत्यर्थः ।  
तृतीयेन - प्रथमद्वितीयज्ञानाभ्यां भिन्नेन ज्ञानेन ।  
नाद्यः - द्वितीयज्ञानेनैव तन्निष्ठप्रामाण्यनिश्चय इति नेत्यर्थः ।  
आत्माश्रयादिति । द्वितीयज्ञानेन द्वितीयज्ञाननिष्ठप्रामाण्यग्रहेऽपि न तदनिश्चितप्रामाण्येन सम्भवतीति निश्चितप्रामाण्यकद्वितीयज्ञानेन स्वगतप्रामाण्यनिश्चय इति स्वीकार्यम् । तथा च द्वितीयज्ञानगतप्रामाण्यनिश्चयात्प्रागेव द्वितीयज्ञाननिष्ठप्रामाण्यनिश्चयस्यापेक्षणाद्व्याघातरूप आत्माश्रयः ।  
स्वतः इति । प्रामाण्याश्रयग्राह्यत्वापत्तेश्च ।  
  
**

> 
> > 
> > 
> > 
> > 
> > 

> 
> > 
> > 
> > प्रकाशकत्वानुपपत्तिहेतोर्न ग्राहकं ज्ञेयमतो जडत्वात्।  
> > 
> > 
> > 

> 
> > 
> > 
> > प्रामाण्यमेतद्ग्रहणीयमेवं तदाश्रयादप्यतिरिक्तमाहुः।। ४ ।।  
> > 
> > 
> > 

  
सत्यम् । प्रामाण्यग्राहकं तदाश्रयाज्ज्ञानाद्भिन्नमपि न ग्राह्यं , जडत्वेनानिश्चायकत्वात् ।  
  

  

