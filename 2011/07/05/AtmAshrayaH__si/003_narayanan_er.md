+++
title = "003 narayanan er"

+++
[[narayanan er	2011-07-06, 17:33:43 [Source](https://groups.google.com/g/bvparishat/c/siDEI31hONQ)]]



विद्वद्भ्यो नमः।  
यदि ज्ञानस्य प्रामाण्यग्रहणं ज्ञानविषयस्य निश्चयाय भवति चेत् ज्ञानस्य प्रामाण्यं ज्ञानस्य आश्रयातिरिक्तं गृह्णीयात्। तद्ग्रहणे ग्राहकं किम् ? ज्ञानप्रामाण्यग्रहे ग्राहकं यदि ज्ञेयं चेत् स्वापेक्षापादकप्रसङ्गः। ज्ञेयेन ग्राहकेण ज्ञानप्रामाण्यं ग्राह्यं चेज् ज्ञेयं जडं ज्ञानप्रामाण्यं प्रति अप्रकाशकं स्यादित्युक्तं नाद्य इति। स्वापेक्षा चात्र, ज्ञानप्रामाण्यस्य ज्ञेयजन्यत्वे सति ज्ञेयभिन्नत्वादेकाश्रयत्वम्। उत वा ज्ञेयवृत्तित्वे सति ज्ञेयत्वेनोपलाभत्वमिति स्वापेक्षापादकत्वं दोषः। ज्ञेयोत्पत्तौ च ज्ञेयजनकत्वे सति ज्ञेयभिन्नत्वमिति वा उत्पत्त्यपेक्षापूर्वकं च स्वापेक्षापादकत्वम्। ज्ञानज्ञेययोपरं किमपि ग्राहकं परीक्षितुमारभते- अथवा तृतीयेनेति। ज्ञानेन ग्राहकेण चेत् , तद् ग्राहकरूपकं ज्ञानं केवलं स्वविषयस्य प्रथमज्ञानस्य प्रामाण्यं निश्चिनोति, बोद्धारं वा निश्चाययति । आश्रयातिरिक्तमन्तरेण किं नामानेन ज्ञानप्रामाण्येन गृहीतेन ? मदीयोऽयं विचारो दोषमयश्चेद् विद्वद्भिः क्षन्तव्योऽस्मि, ममाज्ञानं वा स्पष्टम्। शोधनार्थं नैयायिकाः प्रार्थिताः। नारायणः।

  

  

------------------------------------------------------------------------

**From:** श्रीमल्ललितालालितः \<[lalitaa...@gmail.com]()\>  
**To:** [bvpar...@googlegroups.com]()  
**Sent:** Wed, 6 July, 2011 2:44:29 PM  
**Subject:** Re: {भारतीयविद्वत्परिषत्} आत्माश्रयः  





