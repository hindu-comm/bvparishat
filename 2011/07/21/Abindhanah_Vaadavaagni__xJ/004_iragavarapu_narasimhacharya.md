+++
title = "004 iragavarapu narasimhacharya"

+++
[[iragavarapu narasimhacharya	2011-07-21, 17:10:30 [Source](https://groups.google.com/g/bvparishat/c/xJvpV7AZaTg)]]



प्रिय विद्वत्सुहृदः,  
प्रणम्य। यथोहितं श्रीमन्नारायणमहोदयैः जलस्य दाहकशक्तिरस्त्येव। अमरकोशे  
अग्निनामश्रेण्या मन्ते "अप्पित्त"मिति चास्ति। अस्य व्युत्पत्तिरेवं  
कथिता। ’अपां=जलस्य दाहकत्वात्पित्तमिव,अप्पित्त"मिति लिखितम्।  
"शुचि"रप्यस्त्यग्नेः नाम। एषोऽग्निः सूर्यमण्डलाग्न्यधिष्ठाता। शोषणमेव  
खलु तत्कार्यम्।  
तर्कसङ्ग्रहे तेजोलक्षणे तेजसः नित्यानित्यभेदेन क्रमशः  
परमाणु,कार्यरूपाभ्यां द्वैविध्यमुक्त्वा,ततः तेजसः  
शरीरेन्द्रियविषयभेदेन त्रैविध्यमुक्तम्। अत्र "विषयश्चतुर्विध इति  
भौमदिव्यौदर्याकरजभेदाः प्रोक्ताः। एषु चतुर्षु अबिन्धनं दिव्यं  
विद्युदादीत्युक्तम्। एतदुक्त्या अपामिन्धनरूपेण विनियोगः दृश्यते।  
दाहकत्वमप्यस्तीति व्युत्पत्तावुपरि ज्ञातञ्च।  
"बडबा कुम्भदास्यश्वा स्त्रीविशेषा द्विजाङ्गना"इति रभसो नाम  
निघण्टुकारः। यथोहितं "बडबा"नाम समुद्रस्थितघोटक्येव। तस्याः मुखे  
स्थितोऽग्निरेव बडबानलः। इतोधिकमन्विष्यान्विष्याग्निविषये  
वक्ष्याम्यग्रे।  
अभिवाद्य,  
ऐएन्नेस्साचार्यः।

2011/7/21 narayanan er \<[drerna...@yahoo.com]()\>:





