+++
title = "000 iragavarapu narasimhacharya"

+++
[[iragavarapu narasimhacharya	2011-09-15, 19:15:28 [Source](https://groups.google.com/g/bvparishat/c/h3JktAF-GbA)]]



प्रियविद्वत्सुहृदः,

सादरम्प्रणम्य। लघुशब्दार्थसर्वस्वे एवं लिखितमस्ति। "मेरौ अक्षांशाः नवतिरिति,मेरुपर्वतात् लंकासन्निहितप्रदेशपर्यन्तं क्रमेण अक्षांशाः एकैकन्यूना भवन्तीति,लंकायां अक्षांशो नास्तीति,लंकासमप्रदेशस्थ 'यवकोटि सिद्धपुरादिव्यापिनी रेखा निरक्षरेखा' इति,एतद्देशादेव मेरुपर्यन्तं अक्षांशाः गणनीया" इति च।

एतदक्षांशसाधनमप्येवं सूचितम्। "निरक्षदेश स्वदेशान्तर योजनसंख्यां चक्रांशैः षष्ट्यधिकशतत्रयेण संगुण्य

भूपरिधियोजनसंख्यया ५०५९ विभजेत् चेत् लब्धा संख्या अक्षांशसंख्या भवति। काम्पिल्य लंकान्तर योजनानि

३७९,अक्षांशाः,२७। विलोमविधिना तु अक्षांशैः योजनसंख्या ज्न्येया"इति।

अत्र "यवकोटि सिद्धपुरादि' प्रदेशाः के ? कांपिल्यपुरं नाम प्रदेशः कः ? एतत्प्रदेशद्वयविषये,चक्रांशैरित्यत्र अर्थविषये च मां कृतार्थं कुर्वन्त्विति प्रार्थना।

अभिवाद्य,

ऐविनाचार्यः।

