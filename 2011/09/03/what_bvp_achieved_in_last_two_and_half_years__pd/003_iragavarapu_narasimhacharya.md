+++
title = "003 iragavarapu narasimhacharya"

+++
[[iragavarapu narasimhacharya	2011-09-04, 18:29:51 [Source](https://groups.google.com/g/bvparishat/c/pdOdbRlUhQk)]]



प्रिय विद्वत्सुहृदः,

सादरम्प्रणम्य। अस्माकं परिषदैषा दूरस्थाञ्जनान्सम्मेळयति। दूरस्थास्सर्वे समीपस्था

इव भवन्तः सन्देहनिवृत्तिङ्कारयन्ति। एष कालस्त्वेतादृशो,यत्र प्राचीनाः बहुश्रुताः पण्डिताः मृग्यन्ते। ग्रन्थानां परिस्थितिरपि तादृश्यैव। एतद्विषमस्थितावेषा परिषदस्माकमतीवालम्बनमस्ति। अस्माकं कृते बहुधा उपकरोत्येषा। "आकरस्स्वपरभूरिकथानां प्रायशो हि सुहृदोस्सहवासः"इति नैषधीयोक्तिरीत्या परिषत्सभ्यानां न केवलं पारस्परिकस्नेह एव,भावविनिमयोऽपि वर्धते। सारस्वतपथे

निराशोपहतानां मादृशामेषा परिषत्काचिदाशाज्योतिः। शास्त्रीयप्रसङ्गानामितोऽप्यधिकमावश्यकताऽस्तीति भाति। न्यायवैशेषिकादि शास्त्राणि यदि वयमेतत्परिषत्प्रसङ्गैः प्राथमिकपरिचयम्प्राप्नुमस्तर्हि कृतार्था भवेम इति मे मतिः। परिषदभिनन्द्यते करणत्रयेण।

अभिवाद्य,

ऐविनाचार्यः।

  
  

2011/9/3 Veeranarayana Pandurangi \<[veer...@gmail.com]()\>  



> --  



