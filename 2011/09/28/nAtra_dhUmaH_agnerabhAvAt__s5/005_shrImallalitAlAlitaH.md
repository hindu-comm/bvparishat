+++
title = "005 श्रीमल्ललितालालितः"

+++
[[श्रीमल्ललितालालितः	2011-09-30, 22:33:25 [Source](https://groups.google.com/g/bvparishat/c/s5b6w_lTASQ)]]



  

**[श्रीमल्ललितालालितः](http://www.lalitaalaalitah.com)  
[lalitAlAlitaH](http://about.me/lalitaalaalitah/bio)**

  
  
  

2011/9/28 narayanan er \<[drerna...@yahoo.com]()\>

  

> 
> >  style="color:#000;background-color:#fff;font-family:arial,helvetica,sans-serif;font-size:10pt"> >
> 
> > विद्वद्भ्यो नमः।  
> > 
> > 
> > सन्देहनिवृत्त्यर्थमग्रे कानिचित् वाक्यानि समुद्धरामि। तत्र न्यायशैल्या > परिष्कारः कथं स्यादित्युपदेष्टुं प्रार्थये सुविस्तरमिति। तानि यथा- >
> 
> > 
> > १. व्यापकविरुद्धकार्योपलब्धिः। नात्र तुषारस्पर्शः, धूमात्। >
> 
> > 
> > 

  
व्यापकः साध्यो , हेतुव्याप्तत्वात् ।  
तद्विरुद्धं यत्तद्व्यापकविरुद्धम् । साध्यविरुद्धमिति यावत् ।  
तस्य व्यापकविरुद्धस्य यत्कार्यं तद्व्यापकविरुद्धकार्यम् ।  
तेन व्यापकविरुद्धकार्येण , व्यापकविरुद्धकार्योपलब्ध्या वा व्यापकस्याभावो ज्ञाप्यते ।  
यथा धूमलिङ्गकवह्निसाध्यकानुमानस्थले व्यापकवह्निविरुद्धजलकार्यतुषारस्योपलब्ध्या वह्न्यभावो निश्चीयते ।  
  

> 
> >  style="color:rgb(0,0,0);background-color:rgb(255,255,255);font-family:arial,helvetica,sans-serif;font-size:10pt"> >
> 
> > २. कारणानुपलब्धिः, कार्याभावात्। यथा नात्र धूमः, अग्नेरभावात्। >
> 
> > 
> > 

  
अयुक्त एषोऽनुवादः । मूले कारणानुपलब्धिप्रयोगोयमार्थ इत्येतस्यैव कथनात् । मूलस्य यथायथमप्रकटनमस्माकमप्वगतिं दूषयेत् इत्यवधानवता भाव्यम् ।  
प्रकृतमनुसरामः -  
कारणानुपलब्धिः कार्यानुपलब्धिसाधिका । यथाऽग्नेरभावाद्धूमाभावनिर्णयः । तथैव याचकत्वाभावाद्भगवति हिमाचले कन्याग्राहणशक्त्यभावः ।  
याचनादानयोश्च कार्यकारणभावः शास्त्रमात्रावगतः । शास्त्रं च मूले प्रकटितम् ।  
  

> 
> >  style="color:rgb(0,0,0);background-color:rgb(255,255,255);font-family:arial,helvetica,sans-serif;font-size:10pt"> >
> 
> > ३. कारणात्मनि कार्यस्य शक्त्यात्मनाऽवस्थानात् > तिरोभूतस्येन्द्रियगोचरत्वापत्तिलक्षणः आविर्भावः। यथा क्षीराद्यवस्थायां > दध्यादेः। >
> 
> > 
> > 

  
आविर्भावप्रकारवर्णनमेतत् ।  
कारणे कार्यस्य शक्तिरूपेणावस्थानं स्वीकृतमत्र । तथा च दध्यादेः कार्यस्य क्षीरादौ शक्त्यात्मनावस्थितत्वम् ।  
तद्रूपेण स्थितञ्च दध्यादि तिरोभूतमेव ।  
तस्यैव कयाचित्प्रक्रिययेन्द्रियगोचरत्वापादनमाविर्भावः ।  
क्षीरादौ शक्त्यात्मना निलीनस्यात एवाप्रकटस्य दध्यादेरिन्द्रियगोचरत्वप्राप्तिराविर्भावस्तस्येत्यर्थः ।  
लोकप्रसिद्धस्यैवानुवाद एषः ।  

