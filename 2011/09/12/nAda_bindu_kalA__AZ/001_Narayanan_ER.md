+++
title = "001 Narayanan ER"

+++
[[Narayanan ER	2011-09-17, 15:34:52 [Source](https://groups.google.com/g/bvparishat/c/AZisPmbcACs)]]



Dear Srivathsa,  
Naada is produced from Shakti where Shakti is produced from apparent Parameshvara having the forms of Sat, Cit and Ananda. Naada is formed out of Bindu which is Pranava and it is Bija also because it is the source of all Varnas. All is the Shakti of Isvara.  
  
नादो ब्रह्मस्वरूपघोषविशेषः। यथा-  
सच्चिदानन्दविभवात् सकलात् परमेश्वरात्।  
आसीच्छक्तिस्ततो नादस्तस्माद्विन्दुसमुद्भवः॥  
नादो बिन्दुश्च बीजञ्च स एव त्रिविधो मतः।  
भिद्यमानात् पराद्विन्दोरुभयात्मा रवोऽभवत्॥  
स रवः श्रुतिसम्पन्नः शब्दो ब्रह्माभवत् परम्॥  
  
सकलादिति मूर्तात्।  
1. नादो घोषः।  
2. बिन्दुः प्रणवः स च बीजञ्च सर्ववर्णप्रभवत्वात्।  
These terms are related with music as well. Texts like Sangeetadaamodara speaks:  
  
आकाशाग्निमरुज्जातो नाभेरूर्ङ्घं समुच्चरन्।  
मुखेऽतिव्यक्तमायाति यः स नाद इतीरित॥  
स च प्राणिभवोऽप्राणिभवश्चोभयसम्भवः॥  
आद्यः कायभवो वीणादिभवस्तु द्वितीयकः।  
तृतीयोऽपि च वंशादिभव इत्थं त्रिधा मतः॥  
यदुक्तं ब्रह्मणः स्थानं ब्रह्मग्रन्थिश्च यो मतः।  
तन्मध्ये संस्थितः प्राणः प्राणाद्वह्रिसमुद्भवः।  
वह्निमारूतसंयोगान्नादः समुपजायते॥  
न नादेन विना गीतं न नादेन विना स्वरः।  
न नादेन विना रागस्तस्मान्नादात्मकं जगत्॥  
न नादेन विना ज्ञानं न नादेन विना शिवः।  
नादरूपं परं ज्योतिर्नादरूपी परं हरिः॥  
  
The Sangeetadarpana speaks about Naada is as follows:  
  
गीतं नादात्मकं वाद्यं नादव्यक्त्या प्रशस्यते।  
तद्द्वयानुगतं नृत्यं नादाधीनमतस्त्रयम्॥  
नादेन व्यज्यते वर्णः पदं वर्णात् पदाद्वचः।  
वचसो व्यवहारोऽयं नादाधीनमतो जगत्॥  
आहतोऽनाहतश्चेति द्विधा नादो निगद्यते॥  
  
The Paniniyashiksha says about Naada is as follows:  
  
प्रातः पठेन्नित्यमुरःस्थितेन स्वरेण शार्दूलरुतोपमेन ।  
मध्यन्दिने कण्ठगतेन चैव चक्राह्वसंकूजितसन्निभेन ॥३६॥  
तारं तु विद्यात्सवने तृतीये शिरोगतं तच्च सदा प्रयोज्यम् ।  
मयूरहंसान्यभृतस्वराणां तुल्येन नादेन शिरःस्थितेन ॥३७॥  
अचोऽस्पृष्टा यणस्त्वीषन्नेमस्पृष्टाः शलः स्मृताः ।  
शेषाः स्पृष्टा हलः प्रोक्ता निबोधानुप्रदानतः ॥३८॥  
ञमोऽनुनासिका नह्रो नादिनो हझषः स्मृताः ।  
ईष्न्नादा यणो जश्च श्वासिनस्तु खफादयः ॥३९॥  
  
  
Regards,  
Narayanan  
  
  

2011/9/12 Shrivathsa B \<[shrivath...@gmail.com]()\>  



> --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  

  

