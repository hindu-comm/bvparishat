+++
title = "007 hnbhat B.R."

+++
[[hnbhat B.R.	2011-09-14, 06:49:56 [Source](https://groups.google.com/g/bvparishat/c/co6xPJZPWgc)]]



> 
> > 
> > अव्ययीभावस्तु विभक्त्याद्यर्थेषु अत्रार्थाभावे समर्थनीयः। कप्रत्ययस्तु > दुर्धरः। अन्यत्र कप्-समासान्तस्तु "शेषाद्विभाषा" इति सुलभ एव। > बहुव्रीहौ तु क्रियाविशेषणानां प्रायेण नपुंसकत्वम्, > द्वितीयैकवचनमित्युत्सर्गेण "यस्मिन् कर्मणि तत् तथा" इत्युपसंहारेण > क्रियाविशेषणतया प्रयोगस्तु लभ्यते एव। "व्याख्यानतो विशेषप्रतिपत्तिर्न् > हि सन्देहादलक्षणम्"। >
> 
> > 
> >   
> > 
> > 
> > "अभिधानलक्षणा हि भवन्ति कृत्तद्धितसमासाः" इति न्यायेन > व्याचिख्यासितार्थानुसारेण समासानां लक्षणोन्नयनेन > विग्रहवाक्यमभिप्रेतमभियुक्तैः। श्रीशंकराचारैस्तु - अविधिः - अज्ञानम्, > तत्पूर्वकमिति व्याख्यातम्। तत्रापि पूर्वशब्दार्थस्तु समुन्नेयः। > एवमन्येष्वपि व्याख्यानेषु स्थितिः। >
> 
> > 
> >   
> > 
> > 

धन्योऽहं महाजनपरिगृहीतः।

  

समस्तस्य क्रियाविशेषणमित्युक्तमेव मयापि। अत एव ईदृशेषु बहुव्रीह्यर्थस्य तथैवोपसंहरणं व्याख्यानेषु। अविधिपूर्वकमिति "यजन्ति" इति क्रियाया विशेषणमित्युक्तमेव। अविधि-शब्दे शंकराचार्यमतेन अज्ञानमित्यर्थस्तु, तत्पुरुषेण बहुव्रीहिणा वा निर्वोढुं शक्यत एव। प्राधान्येन विधिस्तु निर्गुणपरतया ब्रह्मोपासनमिति तदभिप्रायेण, अन्यप्राधान्येन यागविधिस्तु अविधिः - अज्ञानम् इत्युद्दिष्टं स्यात्, अविद्याकल्पितत्वात् इन्द्रादीनाम्। अहं तु तत्रानभिज्ञः वेदान्तशास्त्रे। तज्ञैरत्र सूक्तं समाधेयं प्रतीक्ष्यते। अत एव मया तत्र उपसंहृतं व्याख्यानतो विशेषप्रतिपत्तिरिति।

  





