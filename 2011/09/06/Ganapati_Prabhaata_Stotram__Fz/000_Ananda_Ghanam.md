+++
title = "000 Ananda Ghanam"

+++
[[Ananda Ghanam	2011-09-06, 22:40:33 [Source](https://groups.google.com/g/bvparishat/c/FzuZ_OHyrWg)]]



प्रणामाः।

  

गणेशोत्सवशुभकाले, तदीयसेवायामारचितस्तोत्रं, प्रभात स्तोत्रमत्र विपश्चितां सविधे सादरं प्रस्तोतुमिच्छामि।

  

भवतां दर्शनातिथितां समुपैत्वेषा कृतिः।

गणेश प्रभात स्तोत्रम्

समारम्भः

मामके मानसे भान्तं गणेशं संस्मराम्यहम्।

सच्चिदानन्द भासेन सूषा सुदिन मस्तु नः।। 1

# अरुण दर्शनम्

मदीय स्वान्त संरूढं त्वयि राग न्निदर्शयन्न्।

उपस्थितो(अ)रुणो देव  दृश्यतां गण नायक।।  2

# पितृ दर्शनम्

इतो माता गौरी तदनु जनक स्सोम सुशिराः

भवल्लीला खेलां भुवन पितरौ द्रष्टुमनसौ।

कुमारेण स्वामिन् प्रियवचन संलाप मधुना

प्रियं सर्वस्यैवं कुरु गणपते सद्गुणनिधे।।  3

# अथर्वशीर्षोक्त सर्वकर्तृत्व प्रतिपादनम्

प्रभो हेरंब त्वं गणपति पदो (अ)थर्वणगिरा

 जगत्कर्ता भर्ता विलयकृदिति ब्रह्म च नुतः।

त्वमस्य न्तर्यामी सकल जनि वृन्दस्य सुघन

गणेश त्वं कल्ये नृषु वितर चिन्तामणि शुभम्।।  4

# सर्वदिक्षु रक्षणम्

ऋतं सत्यं वच्मि प्रभुवर महाशक्त सुमुख

 सदा पूर्वे पश्चा दुदगपि च दक्षे (अ)वसि विभो।

प्रतिष्ठामो वीक्षा जनित हित मोदाय भवतः

गणेश त्वं कल्ये नृषु वितर चिन्तामणि शुभम्।।  5

# मन्त्रजपदीक्षा प्रार्थनम्

अनूचानं शिष्यं तव मनु जपे मग्न मयि भोः

 ध्रुवं त्रायेथा मां न हि भवति संशीति रपि मे।

सदा तस्मा दष्टा क्षरवर जपे जीवय जनं

गणेश त्वं कल्ये नृषु वितर चिन्तामणि शुभम्।।  6

# सर्वान्तर्वर्तित्वम्

त्वमात्मासि स्वामिन् निखिल जगत स्साक्षि पदवीं

 ध्रुवः कूटस्थो नि र्वहसि सुलभं कोटि जनुषाम्।

शरीरेपक्रान्ते नव तनुसुखी धेहि सुविदं

गणेश त्वं कल्ये नृषु वितर चिन्तामणि शुभम्।।  7

# मन्त्र जापक रक्षणम्

सदा य स्त्वत्तत्त्वं स्मरति मनसा ध्यान निरतः

 सदा संरक्षैनं मनन रत मध्यात्म पथगम्।

अवा ध्येतारं तत् श्रवणपर मत्यन्त सुधिया

 गणेश त्वं कल्ये नृषु वितर चिन्तामणि शुभम्।।  8

# ज्ञानमयत्वात् वाङ्मयत्वम्

समुक्तानां वाचा मसमुदित वाकस्य मनसः

 चितो बुध्नोसि त्वं द्विप वदन सर्वार्थघटन।

गिरां पारे भान् मे प्रतिपद मुदेति त्वदुदितं

 गणेश त्वं कल्ये नृषु वितर चिन्तामणि शुभम्।।  9

# भक्त प्रार्थनम्

असंख्याका भक्ता स्तव पद युगे नम्र शिरसः

इमां निष्प्रत्यूहां विरचय समारिप्सित कृतिम्।

अहं पारं यानी त्यनिशमभि वाञ्छन्ति बहवो

गणेश त्वं कल्ये नृषु वितर चिन्तामणि शुभम्।।  10

# निष्कामताप्राप्तेरुत्प्रेक्षा

समासीनाः कामा जन निवह विभ्रामणचणाः

 यदासंगा ज्जन्तु स्सतत मभि बोभूयत इव।

कदा भूया दस्य प्रवर वर कामावसितता?

गणेश त्वं कल्ये नृषु वितर चिन्तामणि शुभम्।।  11

# अन्तरङ्गानन्द प्रशंसा

वरीवर्त्यानंदो नर सुर विभिन्नो हि बहुधा

 बहिर्भूत स्सद्यो विलयति तदासक्त मनुजान्।

परब्रह्मानंद स्तव मिति विहीनो न भजते 

गणेश त्वं कल्ये नृषु वितर चिन्तामणि शुभम्।।  12

# बन्धक भ्रान्तिः

यथा यूपं गृह्णन् विलपति विमुञ्च त्वमिति मां

 भवोद्बन्धेष्वेवं जडमति रपीत्थं विकुरुते।

मन स्संगे मोक्षे सुशकमिति वेद्यं दिश गुरो

गणेश त्वं कल्ये नृषु वितर चिन्तामणि शुभम्।।  13

# मुद्गल पुराण प्रशंसा

पुरा(आ)श्रित्यैव त्वां प्रवर शुभदं मुद्गल मुनिः

 प्रचक्षाणं तत्त्वं सुमहित पुराणं व्यरचयत्।

अवेतुं भद्रं तत् पठनधिय मुद्बोधय विभो

गणेश त्वं कल्ये नृषु वितर चिन्तामणि शुभम्।।  14

# सर्वजगत्प्रतीतिरिति प्रतिपादनम्

त्वदुत्पन्नो लोक स्स्थिति रिय मधीना त्वयि लयः

 इति स्तोत्रं देवे किल विविध रूपे भवति हि।

प्रतीतिं त्वद् यामो भुवन गण लक्ष्माण मभितः

गणेश त्वं कल्ये नृषु वितर चिन्तामणि शुभम्।।  15

# कर्म फलप्राप्तेः मूलाधारत्वम् 

जनः कर्मासक्त्या(आ) चरितु मभि कांक्षन् तव पदं

फले मूलाधारं कलयति भवत्पूजन विधिम्।

तनौ मूलाधारा धिपति मनिशं त्वां गुणपते

गणेश त्वं कल्ये नृषु वितर चिन्तामणि शुभम्।।  16

# त्रित्वातीत स्थितिः

अतीतो ब्रह्मण्य त्रिगुण समवस्था त्रितयकं

 तनू स्तिस्रः काला नतिभवसि सर्वस्व गणराट्।

त्रिलोकी दुर्विघ्नो- द्धरणकर शक्ते दुरितहन्

गणेश त्वं कल्ये नृषु वितर चिन्तामणि शुभम्।।  17

# शक्ति त्रयात्मकत्वम्

तवेच्छां ज्ञानं चा(आ) श्रयति किल शक्ति र्मतिमताम्

क्रियाशक्त्या देही विचलति परिस्पन्द कलितः।

समं लोकं शक्ते र्गज वदन सञ्चालयसि ते

गणेश त्वं कल्ये नृषु वितर चिन्तामणि शुभम्।।  18

# भगवत स्सत्त्व रूपोत्प्रेक्षा

किमुत्प्रेक्षां कुर्यां महितमिति भावं तव विभो

विरिञ्चे र्विष्णो र्वा शतमख कृशान्वर्क शशिनाम्।

किमोंकारं स व्या-हृति गत महाशक्ति मिति वा

गणेश त्वं कल्ये नृषु वितर चिन्तामणि शुभम्।।  19

# गं बीजाक्षर रूपम्

गकाराकारात्तं मुहुरिद मनुस्वार सहितम्।

 पुन र्बिन्दु र्नादो विलसति महोदार जठरे।

 तवास्ते गं बीजं प्रियतम मनन्ताप्तिफलदं

गणेश त्वं कल्ये नृषु वितर चिन्तामणि शुभम्।।  20

# रूप वैचित्री

पुरो वक्रा शुण्डा बत रद इहैकः क्षत इव

 महा सर्प स्सूत्र व्यतिकृति महो गच्छति हृदि।

 दृशी सूक्ष्मे कर्णा - विभसमुचितौ सुन्दर वर

 गणेश त्वं कल्ये नृषु वितर चिन्तामणि शुभम्।। 21

# सौन्दर्य रहस्यम्

महानन्तस्सारो भवदधिकृतो यस्तु परमः

मन स्सौन्दर्याख्यो लगति यदि सौजन्यगुणवान्।

विनश्यं सौरूप्यं गणयति न तत्त्वैकरमणः

 गणेश त्वं कल्ये नृषु वितर चिन्तामणि शुभम्।।   22

# गणपति गायत्री मन्त्रः

मनोस्ते गायत्र्या गणक ऋषि रत्यन्तमहिमा

 भवत्तत्त्वे लीनो बहुविध मकार्षीत् प्रियमिदं।

सदा जप्ता भावी त्वदनु गुण भावो हि किमुत

 गणेश त्वं कल्ये नृषु वितर चिन्तामणि शुभम्।।  23

# रक्त वर्ण स्वारस्यम्

उदीर्णो वर्णस्ते सुममथ सुगन्धो(अ)पि वसनम्

 सदा रक्तश्चेति श्रुति पठन रक्तै र्द्विजवरैः।

 समं विश्वे रक्ति र्भवदधिगता व्यज्यत इह

 गणेश त्वं कल्ये नृषु वितर चिन्तामणि शुभम्।।  24

# हस्तेषु मुद्राः

कृपा चिह्ने पाण्यो स्तव वरद मुद्रा च रदनो

 विभासेते पाशो नियमन पर श्चांकुश वरः।

निगृह्णीते दुष्टां धियमपि तु चेष्टां सुरपते

 गणेश त्वं कल्ये नृषु वितर चिन्तामणि शुभम्।।  25

# मूषक महिमा

त्वदीयाखुर्वाहो ध्वजपटलसन् भक्त सुधियां

 सदाचारं विद्यां स्वनुभवगणं नैव हरते।

पुनर्दुष्टां बुद्धिं गिरमपि विमुष्णाति हि सदा

  गणेश त्वं कल्ये नृषु वितर चिन्तामणि शुभम्।।  26

# शूर्प कर्ण स्वारस्यम्

विभान्तौ कर्णौ ते प्रमथगण नाथा च्युत विभो

 समेषां दीनानां प्रविलपन माश्रोतुमिव तौ।

विशालौ शूर्पाभौ मम कुरुत उच्छ्राय ममितं

 गणेश त्वं कल्ये नृषु वितर चिन्तामणि शुभम्।।  27

# प्रकृति पुरुषातीत स्थितिः

जगद्धेतो र्हेतो स्सृजन कृति मारब्धु मवितुं

 अवातारीः पूर्वं प्रकृति पुरुषाभ्यां हि परतः।

विपश्यन् तत्त्वं ते प्रभवति महा योग धनिकः

 गणेश त्वं कल्ये नृषु वितर चिन्तामणि शुभम्।।  28 

# आराधन प्रकारः

यदेष्टा सन्मेधां विपुलतर कीर्तिं शिखरिणीं

 महा संपत्तिं वा धनद सम तुल्यां यज सुधीः।

सुदूर्वाभि र्लाजैः सघृतसमिधा मोदक शतैः

गणेशं भद्रं ते वितरति हि चिन्तामणि विभुः।।  29

# ग्रहण कालिकानुष्ठानम्

कृपा माप्तुं सूर्य - ग्रहण समये व्रातपतये

 समेन स्वान्तेन स्नपनविधि मुद्देशय पराम्।

समक्षं तन्मूर्ते र्जपन मनु तिष्ठ प्रियकरं

गणेश स्संभद्रं वितरति हि चिन्तामणि विभुः।।  30

# सदा शुभ प्रार्थनम्

शुभं मे कुर्या दिवस मिह चिन्तामणि विभो

शिवा रात्रि र्भूया न्मम सुकर चिन्तामणि विभो।

अहोरात्रे ध्याये (अ)नितरमति चिन्तामणि विभो।।

गणेश त्वं भद्रं मम वितर चिन्तामणि विभो।।  31

# एतत् स्तोत्र पाठ फलम्

प्रभाते सन्ध्यायां प्रपठन सुयोग्यां स्तुतिमिमां

 मनो देवे हित्वा वदति यदि सिद्धि स्तु सुलभा।

गणेशत्वं तस्मिन् भवति किमुत प्रार्थन विधेः

गणेश स्संभद्रं वितरति हि चिन्तामणि विभुः।। 32

# विरचन प्रकारः

विराजन्ते वार्ताः हृदय कुहरान्तर्य गलिताः

 प्रभो रादेशेन प्रथनमिह गच्छन्ति ललिताः।

तथैवेमा वाचो गुरुगणपते र्बोध कलिताः

सदा शुद्धा बुद्धौ परिणति मिता भान्तु कुलिताः।। 33

  

(सदा वंशीकृष्णात् परिणति मिताः भान्तु कुलिताः।।)

**  
**

**समाप्तिः**

गणेशस्य प्रसादेन सच्चिदानन्द हेतुकम्।

रचितं स्तोत्रमेतद्यः प्रवक्ता सन्तरेद्ध्रुवम्।।  34

**  
**

**समाप्तं गणेश प्रभात स्तोत्रम्**

  
इत्थं

बुधजन विधेयः

वंशीकृष्ण घनपाठी

  

With Warm Regards  
Vamshi K Ghanapathi  
---------------------  
सर्वं ब्रह्ममयम्  
  
  

On 6 September 2011 21:02, \<[bvpar...@googlegroups.com]()\> wrote:  

>  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
>  Today's Topic Summary >
> 
> > Group: <http://groups.google.com/group/bvparishat/topics> >
> -   [Information on >     Gita](#m_4483473915020808429_1323f5e35d84b105_group_thread_0) \[6 >     Updates\] > -   [samjna in paniniyan >     grammer](#m_4483473915020808429_1323f5e35d84b105_group_thread_1) >     \[1 Update\] > -   [a Ganapatyashtakam composed by >     me](#m_4483473915020808429_1323f5e35d84b105_group_thread_2) \[5 >     Updates\] > -   [what bvp achieved in last two and half >     years](#m_4483473915020808429_1323f5e35d84b105_group_thread_3) \[3 >     Updates\] > -   [BB Lal on >     harappa](#m_4483473915020808429_1323f5e35d84b105_group_thread_4) >     \[1 Update\] > -   [Ganapatha of Panini.pdf >     (bvpar...@googlegroups.com)](#m_4483473915020808429_1323f5e35d84b105_group_thread_5) >     \[2 Updates\] > -   [samjna in paniniyan >     grammer](#m_4483473915020808429_1323f5e35d84b105_group_thread_6) >     \[4 Updates\] > -   [शोकः](#m_4483473915020808429_1323f5e35d84b105_group_thread_7) \[1 >     Update\] > -   [Inviting research >     articles](#m_4483473915020808429_1323f5e35d84b105_group_thread_8) >     \[1 Update\] > -   [Epithets of >     Ganesha](#m_4483473915020808429_1323f5e35d84b105_group_thread_9) >     \[1 Update\] >
>  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: [Information on > Gita](http://groups.google.com/group/bvparishat/t/fd12233736dfd50e) >
> 
> > &nbsp; >
> &nbsp; >
> &nbsp; >
> &nbsp; >
> &nbsp; >
>  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: [samjna in paniniyan > grammer](http://groups.google.com/group/bvparishat/t/e46def74ade95d11) >
> 
> >  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: [a Ganapatyashtakam composed by > me](http://groups.google.com/group/bvparishat/t/19678b30859bb88e) >
> 
> > &nbsp; >
> &nbsp; >
> &nbsp; >
> &nbsp; >
>  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: [what bvp achieved in last two and half > years](http://groups.google.com/group/bvparishat/t/a5d39d6d19548509) >
> 
> > &nbsp; >
> &nbsp; >
>  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: [BB Lal on > harappa](http://groups.google.com/group/bvparishat/t/f3072101307eeba4) >
> 
> >  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: [Ganapatha of Panini.pdf > (bvpar...@googlegroups.com)](http://groups.google.com/group/bvparishat/t/cc73d3ef3466aa5a) >
> 
> > &nbsp; >
>  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: [samjna in paniniyan > grammer](http://groups.google.com/group/bvparishat/t/dcc2a99b9283533f) >
> 
> > &nbsp; >
> &nbsp; >
> &nbsp; >
>  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: > [शोकः](http://groups.google.com/group/bvparishat/t/36978b3ca9123d8d) >
> 
> >  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: [Inviting research > articles](http://groups.google.com/group/bvparishat/t/ee625e92b88797a6) >
> 
> >  style="background-color:#e8eef7;font-family:helvetica;font-size:140%;border-top:1px solid #7799dd;padding:2px"> >
> Topic: [Epithets of > Ganesha](http://groups.google.com/group/bvparishat/t/f111dc0850924bee) >
> 
> > --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  

  

