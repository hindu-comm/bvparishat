+++
title = "001 narayanan er"

+++
[[narayanan er	2011-09-06, 10:31:41 [Source](https://groups.google.com/g/bvparishat/c/3MKpm5KDUz8)]]



संज्ञा। स्त्री० (सं + ज्ञा + भावे अङ्।) चेतना।   
यथा- कुमारे। ६। ४४। -रतिखेदसमुत्पन्ना निद्रा संज्ञाविपर्ययः॥  
बुद्धिः। ज्ञानम्।  
यथा-भागवते। ६। ७। १७।  
 गुरोर्नाधिगतः संज्ञां परीक्षन् भगवान् स्वराट्।  
 ध्यायन् धिया सुरैर्युक्तः शर्म नालभतात्मनः॥  
तथा च गीतायाम्- १। ७।  
 नायका मम सैन्यस्य संज्ञार्थं तान् ब्रवीमि ते॥  
नाम। आख्या।   
यथा मनुः- ८। १३१।  
 'शोकसंव्यवहारार्थं याः संज्ञाः प्रथिता भुवि।  
 ताम्ररूप्यसुवर्णानां ताः प्रवक्ष्याम्यशेषतः॥  
हस्ताद्यैरर्थसूचना। हस्तभ्रूलोचनादिभिः प्रयोजनस्य ज्ञापना। इत्यमरभरतौ॥  
यथा कुमारे। ३। ४१।  
 मुखार्पितैकाङ्गुलिसंज्ञयैव मा चापलायेति गणान् व्यनैषीत्॥  
गायत्री। सूर्यपत्नी। इति मेदिनी॥  
यथा। मार्कण्डेये। ७७। १।  
 मार्तण्डस्य रवेर्भार्या तनया विश्वकर्मणः।  
 संज्ञा नाम महाभाग तस्यां भानुरजीजनत्॥  
  

  

  

------------------------------------------------------------------------

**From:** "[gira...@juno.com]()" \<[gira...@juno.com]()\>  
**To:** [bvpar...@googlegroups.com]()  
**Sent:** Tue, 6 September, 2011 6:09:04 AM  
**Subject:** Re: {भारतीयविद्वत्परिषत्} samjna in paniniyan grammer  





--  
अथ चेत्त्वमिमं धर्म्यं संग्रामं न करिष्यसि।  
ततः स्वधर्मं कीर्तिं च हित्वा पापमवाप्स्यसि।।  
तस्मादुत्तिष्ठ कौन्तेय युद्धाय कृतनिश्चयः।  
निराशीर्निर्ममो भूत्वा युध्यस्व विगतज्वरः।। (भ.गी.)  

