+++
title = "009 Rakesh Das"

+++
[[Rakesh Das	2011-09-19, 01:32:54 [Source](https://groups.google.com/g/bvparishat/c/vh3InE-1vxw)]]



विदुषः प्रणम्य,  
कण्णन्-महोदयस्य वाक्यं समीचीनं भाति। तथाप्यत्र सन्ति मे काश्चन विचिकित्साः।  
  
१. **वयमि अयं प्रबन्धः प्रकाशितः** इति वाक्यं किं यथायथमर्थं जनयति?  
  
२. **अत्र तुनोक्तं तत्रापिनोक्तमि**ति वाक्यं तु ऐतिहासिकम्। अस्य वाक्यस्य यथायथमर्थमवगतवान् पुरुषः अद्याप्यस्माभिः गुरुपदे स्थापितः इति किमस्य वाक्यस्य जाटिल्यं न प्रतिपादयति? तत्वमस्यादि वाक्यान्यपि कतिचन विशेषवाक्यान्येव। तेषां साधुत्वकल्पनं कदाचित् शिष्टोक्तत्वेनैव प्रतिपादनीयम्। पुनश्च तद्वाक्यमतिप्रसिद्धत्वात् न भ्रामकम्। एतन्निदर्शनं स्वीकृत्य सर्वत्रैतादृशो व्यवहारस्तु भाषाया जाटिल्यमेव वर्धयिष्यति।  
  
३. कदाचिद् एकस्माद् वर्षात् पूर्वं गुप्तचन्द्रनामधेयस्य कस्यचित् कथा कथासरित् इति पत्रिकायां प्रकाशिता आसीत्। कथाया नाम आसीत् - "**२९/०४/१८७२**" इति। (कश्चन दिनाङ्क एवमासीत्। दिनाङ्कं सुष्ठु न स्मराम्यहम्।) एतादृशस्थले कथं व्यवहरणीयं तर्हि।  
  
४. कदाचित् केनचिद् "भारतवर्षे" इति ग्रन्थो यदि लिख्येत तर्हि किं **भारतवर्षे** इति प्रातिपदिकस्य सप्तम्यां **भारतवर्षयि प्रयोगकौशलं मनोहरमि**त्यादि वाक्यं प्रयोगपथमानयामः।  
  

2011/9/18 hnbhat B.R. \<[hnbh...@gmail.com]()\>  



> --  
> > 
> > 
> > 
> > 
> > अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  
> > 
> > 

  
  
  
--  



