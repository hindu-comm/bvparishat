+++
title = "005 Rakesh Das"

+++
[[Rakesh Das	2011-09-17, 18:52:34 [Source](https://groups.google.com/g/bvparishat/c/vh3InE-1vxw)]]



विदुषः प्रणम्य  

हरिनारायणभट्टमहोदयानां मतं समीचीनं प्रतिभाति। इदञ्चापि अत्र मे भाति यत्, कदाचित् **अन्यच्च** इत्यस्य प्रकृतिवदनुकरणमिति कृत्वा प्रातिपदिकसंज्ञायां सप्तम्याम् **अन्यच्चे** इति प्रयोगस्तु साधुः स्यादपि। किन्तु **रचनाःसु,** **रचनाःयाम्** इति रूपं कथं स्यादिति चिन्त्यमेव। यतो हि, **  
१.** **रचनाः** इति विसर्गान्तः शब्दः स्वीकृतश्चेत् तस्य सप्तम्यां -  
**रचनाः ङि** इति स्थिते विसर्गान्तात् परस्य ङि इत्यस्य **आमादेशः** केन सूत्रेण प्रतिपादनीयमिति चिन्त्यम्।  
**२.** किञ्च **रचनाः इति ग्रन्थमहमपठम्** इति वाक्यस्य प्रयोगे कर्तव्ये **रचनाःम् अहमपठमि**ति,

**३.** अथवा **रचनाः इति पत्रिकायै अहं लेखं प्रेषयामि** इति वक्तव्ये **(रचनाःङे** **- )रचनाःए अहं लेखं प्रेषयामि** इति,

**४.** **रचनाः इति ग्रन्थाद् इदं वाक्यं स्वीकृतम्** इति प्रयोक्तव्ये **(रचनाःङस्-)** **रचनाःअः इदं वाक्यं स्वीकृतमिति** किं प्रयुज्येत इत्यपि प्रश्नः अत्र समुदेत्येव।

**५.** एवञ्च रचनाः इत्यादिविसर्गान्तशब्दानां रूपाण्यपि यथायथं पाणिनीयदिशा कल्पनीयानि भवेयुः।

**६.** पुनश्च **हर्षदेवमाधवमहोदयस्य मूको रामगिरिर्भूत्वा इति ग्रन्थे** इत्यस्य स्थाने **मूको रामगिरिर्भूत्वे** इति प्रयोगः करणीयः स्यात्।

एवमत्र भाति यत्, **अन्यच्च इति ग्रन्थे** इति शब्दत्रयस्यापेक्षया **अन्यच्चे** इति प्रयोगः यद्यपि लघीयान्, किन्तु उपर्युक्तरूपाणां निष्पत्तौ तेषां शुद्धताविचारणे च महद्गौरवमेव आपततीव भाति।   
  

2011/9/17 hnbhat B.R. \<[hnbh...@gmail.com]()\>  



>   
> > --  

> 
> > 
> > 
> > 
> > अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  
> > 
> > 

  
  
  
--  

इत्थं सश्रद्धं निवेदयति**  
राकेश दाशः**

**Rakesh Das**  
Asst. Professor  
Dept. of Sanskrit Studies  
Ramakrishna Mission Vivekananda University  
Belur Math Howrah.  
  
वंशीविभूषितकरान्नवनीरदाभात्  
पीताम्बरादरुणबिम्बफलाधरोष्ठात्।  
पूर्णेन्दुसुन्दरमुखादरविन्दनेत्रात्  
कृष्णात्परं किमपि तत्त्वमहं न जाने।।  
भारत माता की जय  

