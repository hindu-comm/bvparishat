+++
title = "002 hnbhat B.R."

+++
[[hnbhat B.R.	2011-09-17, 16:59:20 [Source](https://groups.google.com/g/bvparishat/c/vh3InE-1vxw)]]



  
  

2011/9/17 Narayanan ER \<[drerna...@gmail.com]()\>

  

>   
> अनुकरणत्वान्नापशब्दः। प्राग्रीश्वरान्निपाताः। अधिरीश्वरे। रीश्वरे > इत्यनुकरणम्। तथाऽन्यच्चेत्यनुकरणम्। रचनाःस्विति। रचनाःयामिति। > अनुकरणत्वान्नापशब्दः। >
> 
> > 
> > 
> > 
> > 
> > 2011/9/17 Veeranarayana Pandurangi >
> 
> > 
> > 

  

  

  

"प्रकृतिवदनुकरणम्" इति, "एकदेशविकृतमनन्यवत्" इति न्यायद्वयं चात्र यथायोगं संयोज्य, साधूकरणीयः प्रयोगः। "प्रयुक्तानां शब्दानामिदमन्वाख्यानम्" इति हि वैयाकरणा। शब्दार्णवो नाम लक्षणग्रन्थः, तस्योद्धरणे, इति शब्दार्णवः इति वा, इति शब्दार्णवे इति वा यथार्थबोधः सुगमो भवति, तथा ग्रन्थनामनिर्देशसन्दर्भे प्रयुज्यते अभियुक्तैः, न तु "प्रकृतिवदनुकरणम्" इति "शाब्दार्णवः+ङे" \>\> ??? रूपं प्रयुज्यते। एवमेव, "रचनाःसु, रचनाःयाम्" इत्यादयः प्रयोगाः स्वकपोलकल्पिता इवाभान्ति. प्रायेण प्राचीनग्रन्थेषु समस्तपदान्येव श्रूयन्ते न तु त्रिचतुराणि स्वतन्त्रपदान्युपयुज्य वाक्यरूपेण। अतश्च तत्र ग्रन्थनाम्नि विभक्तियोजनं न क्लिष्टम्। "कालिदासस्य कृतिषु उपमानानि" इति ग्रन्थनाम्नि कुत्र विभक्तिर्योज्यते, तद्रूपं कीदृशं स्यादिति ऊह्यमेव। "अर्थवदधातुरप्रत्ययः प्रातिपदिकम्" "कृत्तद्धितसमासाश्च" इति हि प्रातिपदिकलक्षणम्, द्वितीयं तु अर्थवत्त्वे वाक्यानां नियमार्थमिति समस्तस्यैव प्रातिपदिकत्वम्, न पुनर्वाक्यस्य, वाक्यस्य चेद् तद्धित-समासानामेव इति।



तदपेक्षया,"कालिदासस्य कृतिषु उपमानानि" इति ग्रन्थे इत्याधुनिकप्रयोगेषु सुप्रयोजमेव स्पष्टप्रतिपत्त्यर्थम्। न पुनः यथाकथंचित् प्रत्यययोजनेन विकृतरूपसंपादनेन वैकृतेन रूपेण किमपि साध्यते।

  

इति मे मतिः। शेषे शेषा विदुषां प्रामाण्यं प्रतीक्ष्यते।

  

  

--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

