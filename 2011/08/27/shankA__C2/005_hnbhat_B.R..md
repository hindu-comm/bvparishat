+++
title = "005 hnbhat B.R."

+++
[[hnbhat B.R.	2011-08-27, 18:32:16 [Source](https://groups.google.com/g/bvparishat/c/C2y96mBe40Y)]]



  
  

2011/8/27 gopikrishnan reghu \<[reghu.gop...@gmail.com]()\>

  

> नमो विद्वद्भ्यः,  



> मम शङ्का इयमस्ति यत् - प्रादेशिकभाषायां भूतकालवाचिनः शब्दस्य अनन्तरं > भविष्यत्कालिकक्रियायाः प्रयोगः दृश्यते यस्य संस्कृते साक्षादनुवादः एवं > भवति-

  

उक्तप्रायमेवास्य समाधानं द्वाभ्याम्। मदीया चिन्तापि सैव। या भाषा येषु येषु प्रयोगेषु रूढा, तस्या अन्यत्र भाषासु तदन्वेषणं नोभयभाषास्वपि अन्याय्यं करिष्यति, तत्रातदप्रयुक्तत्वात् अन्यभाषाव्याकरणस्य। इदानीं भवतां वाक्ये एव स्फुटा अनुपपत्तिः तादृशप्रयत्ने दृश्यते एव।



> **भवान् ह्यः आगमिष्यति इति**

  

ह्यः आगमिष्यति इति संस्कृते नैव संभाव्यते, ह्यः इति अतीतकालवाचकाव्ययत्वात् अतीतार्थकालबोधकक्रियापदानामेव स्वारस्यम्, न तु भविष्यत्कालिकक्रियापदस्य - संस्कृते ताद्रुषप्रयोगस्य भविष्यत्येव लृटः विधानात्, प्रयोगाच्च, वर्तमानसामीप्ये भविष्यति वर्तमानवच्च। न कदापि भूते भविष्यत्कालिकक्रियायाः प्रयोगः। इत्यन्वयानुपपत्तिः प्रथममेवोपतिष्ठते।



> **चिन्तितवान् आसम् ।**इति ।

  

चिन्तयामास, अचिन्तयत् इत्यादयः प्रयोगाः सुलभा एव संस्कृते, भूतकाले क्रियापदानाम्।

  

चिन्तयन् आसम् इत्यपि चिन्तयमान आसम् इत्यादयोऽपि सुलभा एव।



> तादृशप्रयोगाः संस्कृते कथं स्यात्, आङले च कथं स्यादिति ।अस्मिन् विषये > भवतां मार्गदर्शनं प्राप्तुमिच्छामि।  
> विद्वद्विधेयः  

  

संस्कृते विरलाः। आङलभाषायामपि, यस्मिन् काले यः प्रयोगः विहितः, ततो ऽन्यत्र " I/you will come yesterday" इत्यादयः प्रयोगाः विरला एव। साक्षात् कथने, He said "I will come tomorrow" or he said/thought that he/you would come tommorrow इति प्रयोगभेदेन संभाव्यते, न तु साक्षादेव। यथाभितं भट्टाचार्यैः।

  



--  
*Dr. Hari Narayana Bhat B.R. M.A., Ph.D.,  
***Research Scholar,  
**

Ecole française d'Extrême-OrientCentre de Pondichéry

16 & 19, Rue Dumas

Pondichéry - 605 001

  

  

