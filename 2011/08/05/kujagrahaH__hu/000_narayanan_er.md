+++
title = "000 narayanan er"

+++
[[narayanan er	2011-08-05, 16:34:08 [Source](https://groups.google.com/g/bvparishat/c/huaGhGjcpMI)]]



आचार्येभ्यो नमः।  

अङ्गारकः कुजो भौम इति भूमेरेव मङ्गलग्रहोत्पत्तिः प्रसिद्धा । मङ्गलग्रह इत्यर्थे कोः पृथिव्याः जायते इति विग्रहेण जनेर्डप्रत्ययेन कुजशब्दः सिद्धः। उत वा भूमेरपत्यं पुमान् भौम इति शिवाद्यण्प्रत्ययः । यथा माता तथा क्वचित् पुत्रः । भूमौ तु सुलभता जलस्य प्रत्यक्षसिद्धा। न तावत्तत्पुत्रेऽपि जलसुलभता सम्भाव्यते, परमीषत्तु भवितुमर्हत्येव। कुजग्रहेऽपि जलप्रवाहं सचित्रं प्रमाणीकुर्वन्ति नासा(NASA)जनाः । जलं स्रष्टुराद्या सृष्टिरिति कालिदास आह । MARS इति व्यवह्रियमाणस्य मङ्गलस्य भूमिपुत्रत्वमव्याहतमिति स्पष्टं प्रतीयते । कानिचिदत्र चित्राण्यत्रानुबध्यन्ते तैः प्रेषितानि, यैः कुजस्य सजलत्वं प्रमाणीकृतम् ।  
  
<http://in.news.yahoo.com/photos/nasa-finds-evidence-of-flowing-water-on-mars-1312526451-slideshow/#crsl>=  
  
विशेषतस्तु कुजभौमशब्दाभ्यां तद्ग्रहोत्पत्तिनिर्णये बहुपूर्ववर्तिनामृषीश्वराणामवर्णनीया दिव्यदृष्टिर्न खल्ववगणयितव्या । पदानामर्थनिर्णये प्रकृतिप्रत्ययलिङ्गव्युत्पत्त्यादयः कथं प्राधान्यं भजन्त इति संस्कृतपदनिष्पत्तिप्रयोजनविरोधिभिः सात्मशोधं चिन्तितव्यं स्यात् । संस्कृतं च शास्त्रसम्पुष्टं भाषान्तरेणाव्यक्तोच्चरितेन तुलयितुमफलीभूता यथेष्टं लपन्तां नाम । सत्यं यच्छास्त्रं तज्जयत्येव, यन्त्रयानचित्रणाद्यन्तरेणास्माकमृषीश्वराः सर्वं वस्तु सनाम सुनिष्पन्नं सार्थकं सप्रयोजनं पर्यकल्पयन्नित्यद्भुतम् ।।  
  

नारायणः ।

  

