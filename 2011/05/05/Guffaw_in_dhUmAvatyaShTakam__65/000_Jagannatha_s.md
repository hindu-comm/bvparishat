+++
title = "000 Jagannatha s"

+++
[[Jagannatha s	2011-05-05, 09:20:01 [Source](https://groups.google.com/g/bvparishat/c/65dmQeNWwxQ)]]



आर्याः, स्वस्ति।

  

He guffaws इति पर्यायत्वेन **सः घघति**(घघ हसने 159 भ्वादिः)इति संस्कृते प्रयोक्तुं 

  

शक्यते.

  

कन्नडभाषायां **गहगहिसि नगुत्ता*ने*** इति वाक्यम् अर्थममुमेव वक्ति। अस्मिन्नर्थे

  

संस्कृतभाषायां **कहकहहसनं करोति**इति प्रयोगोऽस्तीति-

  

अधोलिखितस्य महास्रग्धरानिबद्धस्य कन्नडपद्यस्य आधारेणपूर्वमेव मया

  

अभ्यूहितमासीत् :-

  

  

**दनुजानीकक्ककाण्डप्रलयघनरवं क्रुद्धकालान्तकक्ष्वे-**

**  
**

**डनिनादं मृत्युदेवीकहकहहसनध्वानम*म्बे*न्नगं कृ-**

**  
**

**ष्णनिना कोदण्डभङ्गध्वनि *ने*गळ्दुदु शय्यातळोग्रोच्चलत्कं-**

**  
**

**सनिशाटं निर्भरास्फालितकुलगिरिकूटं स्फुटद्दिक्कवाटम्।।**

**  
**

**(रुद्रभट्टप्रणीतंजगन्नाथविजयं- कन्नडचम्पूग्रन्थः 6.32)**

  

  

कुतूहलवशात् **धूमावत्यष्टकं** पठता मयाकहकहहसनमितिशब्दः प्रयुक्तो दृष्टः,

  

जातश्चानन्दः। तस्मादार्याणां पुरस्तात् स्तोत्रमेतदुपस्थापयामि।

  

अत्र वर्तमानः कहकहकहहाहास्यमिति शब्दः कहकह-हसनमिति

  

शब्दस्यैव रूपान्तरमिति सुविस्पष्टम्।तान्त्रिकेषु स्तोत्रेषु अनुकृतमन्त्राक्षराः तन्त्र-

  

शास्त्रमात्रविश्रान्ताः कोषादिष्वनुपलभ्यमानाः शब्दाः सन्तीति 

  

आर्यजनप्रसिद्धम्।तथापि रुद्रभट्टीयप्रयोगप्रामाण्यबलाच्छब्दोऽयं संस्कृते

  

प्रयुक्तपूर्वएवेति सुधीरं वक्तुं प्रभवामः।

  

मया दृष्टे धूमावत्यष्टके केचन दोषा वर्तन्ते। द्वित्रेषुस्थलेष्वन्वयक्लेशोऽस्ति।

  

द्वितीयपद्यगतंभैरवस्तोत्रं तु परमविचित्रम्।धूमावतीस्तोत्रपाठे भैरवस्तोत्रस्यापि

  

पठनसंप्रदाय आसीद् वानवेत्यत्र तान्त्रिका एव प्रमाणम्। अस्य पद्यस्य त्यागे तु पद्यसप्तकं

  

भवति। फलश्रुतिभागे सुस्पष्टमेव धूमावत्यष्टकमिति स्तोत्राभिधानमुक्तम्। परन्तु

  

स्तोत्रशीर्षकं श्रीधूमावतीस्तोत्रमित्यस्ति। अनुक्रमणिकायामपि तदेव नाम मुद्रितम्।

  

(बृहत्स्तोत्ररत्नाकरः-तृतीयसंपुटः तेलुगुलिपिः।सं.यम्.जि.सुब्बरायशास्त्री। Empress of

  

India, Madras1905 Pp.271-273)

  

श्रीधूमावतीस्तोत्रम्

  

  

अवलम्बित*ते*लुगुलिपिमुद्रितकृतिः देवनागरीलिप्याम् उट्टङ्कनकारश्च

**  
**

**एस्. जगन्नाथः।**

**  
**

1.प्रातर्या स्यात् कुमारी कुसुमकलिकया जापमालां जपन्ती

मध्याह्ने प्रौढरूपा विकसितवदना चारुनेत्रा निशायाम्।

सन्ध्यायां वृद्धरूपा गलितकुचयुगा मुण्डमालां वहन्ती

सा देवी देवदेवी त्रिभुवनजननी कालिका पातु युष्मान्।।



2.बध्वा खट्वाङ्गकोटौ कपिलवरजटामण्डलं पद्मयोनेः

कृत्वा दैत्योत्तमाङ्गैः स्रजमुरसि शिरःशेखरं तार्क्ष्यपक्षैः।

पूर्णं रक्तैः सुराणां यममहिषमहाशृङ्गमादाय पाणौ

पायाद् वो वन्द्यमान \[:\] प्रलयमुदितया भैरवः कालरात्र्याम्(त्र्या ?)।।



3.चर्वन्तीमस्तिखण्डं प्रकटकटकटाशब्दसंघातमुग्रं

कुर्वाणा प्रेतमध्ये **कहकहकहहाहास्य**मुग्रं कृशाङ्गी।

नित्यं नित्यप्रसक्ता डमरुडिमडिमान् स्फारयन्ती मुखाब्जं

पायान्नश्चण्डिकेयं झझझझमझमा जल्पमाना भ्रमन्ती।।



4.टंटंटंटं टटंटाप्रकरटमटमानाटघण्टां वहन्ती

स्फें स्फें स्फें स्फारकाराटकटकितहसानादसंघट्टभीमा।

लोलं मुण्डाग्रमाला ललहलहलहालोललोलाग्रवाचं

चर्वन्ती चण्डमुण्डं मटमटमटिते चर्वयन्ती पुनातु।।



5.वामे कर्णे मृगाङ्कप्रलयपरिगतं दक्षिणे सूर्यबिम्बं

कण्ठे नक्षत्रहारं वरविकटजटाजूटके मुण्डमालाम्।

स्कन्धे कृत्वोरगेन्द्रं ध्वजनिकरयुतं ब्रह्मकङ्कालभारं

संहारे धारयन्ती मम हरतु भरं भद्रदा भद्रकाली।।



6.तैलाभ्यक्तैकवेणी त्रपुमयविलसत्कर्णिकाक्रान्तकर्णा

लोहेनैकेन कृत्वा चरणनलिनकामात्मनः पादशोभाम्।

दिग्वासा रासभेन ग्रसति जगदिदं यूयवा(?) कर्णपूरा

वर्षिण्यातिप्रब(बु ?)द्धा ध्वजविततभुजा साऽसि देवी त्वमेव।।



7.संग्रामे हेतिकृत्यैः सरुधिरदशनैर्यद् भटानां शिरोभिः

मालामाबध्य मूर्ध्नि ध्वजविततभुजा त्वं श्मशाने प्रविष्टा।

दृष्ट्वा भूतप्रभूतैः पृथुतरजघनाबद्धनागेन्द्रकाञ्ची

शूलाग्रव्यग्रहस्ता मधुरुधिरवसा ताम्रनेत्रा निशायाम्।।



8.दंष्ट्रारौद्रे मुखेऽस्मिंस्तव विशति जगद्देवि सर्वं क्षणार्धात्

संसारस्यान्तकाले नररुधिरवसासंप्लवे भूतधूम्रे।

काली कापालिकी सा शवशयनरता योगिनी योगमुद्रा

रक्ता रूक्षा सभास्था मरणभयहरा त्वं शिवा चण्डघण्टा।।



9.धूमावत्यष्टकं पुण्यं सर्वापद्विनिवारणम्।

यः पठेत् साधको भक्त्या सर्वापद्विनिवारणम्।।

  

10.महापदि महाघोरे महारोगे महारणे।

शत्रूच्चाटे मारणादौ जन्तूनां मोहने तथा।।



11.पठेत् स्तोत्रमिदं देवि सर्वतः सिद्धिभाग् भवेत्।

देवदानवगन्धर्वा यक्षराक्षसपन्नगाः।।



12.सिंहव्याघ्रादिकाः सर्वे स्रोत्रस्मरणमात्रतः।

दूराद् दूरतरं यान्ति किं पुनर्मानुषादयः।।



13.स्तोत्रेणानेन देवेशि किं न सिद्ध्यति भूतले ।

सर्वशान्तिर्भवेद् देवि अन्ते निर्वाणतां व्रजेत्।।

