+++
title = "000 iragavarapu narasimhacharya"

+++
[[iragavarapu narasimhacharya	2011-02-07, 23:04:13 [Source](https://groups.google.com/g/bvparishat/c/-fI7VVyFZmI)]]



Dear Scholar Friends,  
praNamyA.अत्रेदमवधार्यताम्भॊः।"वेदानामपौरुषेयत्वं प्रति किञ्चिदवलोकनं।"  
वेदशब्दस्य अर्थः एवमस्ति।"प्रत्यक्षे णानुमित्या वा यस्तूपायो न  
बुद्ध्यते। एतं विदन्ति वेदेन,तस्मा द्वेदस्य वेदता॥"(तात्पर्यं)  
प्रत्यक्षादिप्रमाणैः ज्ञातुमशक्यमर्थं यो वेदयति(बोधयति) स वेदः।  
"अस्य महतो भूतस्य निश्वसित मेवैत द्य दृग्वेदो यजुर्वेद स्सामवेदो  
ह्यधर्वाङ्गिराः।"(तात्पर्यम्) मनुष्यस्य निश्वासः प्रयत्नं विना यथा बहि  
रायाति तथा परमेश्वरात् निश्वासरूपेण वेदाः आविर्भूता इति।  
"या मृषयो मन्त्रकृतो मनीषिणः। अन्वैच्छन् देवा स्तपसा  
श्रमेण।"(तात्पर्यम्) मन्त्रसम्प्रदायप्रवर्तकाः महर्षयः श्रमैकसाध्येन  
तपसा वेदस्य  
अन्वेषणं कृतवन्त इति श्रुतिः बोधयति।  
"युगांतेन्तर्हितान् वेदान् सेतिहासान् महर्षयः। लेभिरे तपसा पूर्व  
मनुज्ञाता स्स्वयम्भुवा।(तात्पर्यम्) एषा स्मृतिः युगान्ते तिरोहितान्  
वेदान्  
तपसा ब्रह्मणा अनुज्ञाताः महर्षयः प्राप्तवन्तः।"इति बोधयति।  
"वाचा विरूपनित्यया"(तै.सं.२-६-१२) (तात्पर्यम्) एषा श्रुतिः वेदस्य  
नित्यत्वं बोधयति। अत्रैव व्यासः उत्तरमीमांसायां "अत एव  
नित्यत्वमिति"वेदस्य नित्यत्वमुक्तवान्।  
"वेद मनूच्याऽचार्योन्तेवासिन मनुशास्ति"(शीक्षावल्ली) (तात्पर्यम्)  
गुरुः शिष्याय वेदं पाठयित्वा,अनन्तरं गुरुकुलात् शिष्यस्य गृहं प्रति  
आगमनानन्तरं कर्तव्यानि कर्माणि एषा श्रुतिः बोधयति।(सत्यं वद। धर्मं  
चर।इत्यादीनि कर्माणि) अत्र श्रुतौ "अनूच्य"पदेन अनादि  
कालात् वेदः गुरुपरंपरारूपेण आयातीति (पाठ्यते) बोध्यम्। गुरुं विना  
प्राथमिकः अध्येता कोऽपि नास्तीति ज्ञायते। गुरुं विना प्राथमिकः  
अध्येता अस्ति चेत् स एव वेदानां कर्ता भवेत्। वेदाः पौरुषेया एव भवन्ति।  
गुरुं विना प्राथमिकस्य अध्येतु रभावात्,वेदानां परंपरागमनेन  
वेदानां कर्ता नास्तीति, वेदाः अपौरुषेया इति सिद्धान्तितम्।  
अत्रैवं पूर्वपक्षोऽप्यस्ति।पश्यामः।(प्रश्नः) लोके यःकोऽपि मनुजः परस्य  
भुज मारोढुं शक्नोति। न तु स्वस्य भुजम्। इतरे ग्रन्थाः वेदं प्रशंसितु  
मर्हन्ति। परन्तु वेदान्तर्गतानां श्रुतीनां "वेदो नित्य इति,अपौरुषेय  
इति" कथन मसङ्गतमिति। परभुजारोहणं शक्यमिति,स्वभुजारोहणं दुश्शकमिति  
साम्यं प्रदर्श्य वेदान्तर्गतश्रुतीनां वेदमुद्दिश्य  
नित्यत्वपौरुषेयत्वकथनं विरुद्धमिति पूर्वपक्षे कृते एवं समाहितम्।  
(उत्तरम्) अत्र प्रदर्शित दृष्टान्तः वेदविषये न प्रवर्तते। लोके स्वयं  
प्रकाशमानो सूर्यः सर्वं प्रकाशयन् स्वात्मानमपि यथा प्रकाशयति(सूर्यं  
प्रकाशयितुं साधनान्तरमनपेक्षितम्) तथा सर्वज्ञकल्पा वेदाः अन्यान्  
त्रैकालिकविषयान् बोधयन्तः सूर्य इव स्वेषां महत्त्वमपि स्वयं प्रशंसितु  
मर्हन्तीत्यत्र न कोऽपि विरोधः इति समाहितम्। एवं च परमेश्वरा दप्रयत्नेन  
निश्श्वासरूप्रेण वेदाः आगता इति,अपौरुषेया इति  
सिद्धान्तितम्। श्रुतयोऽपि वेदकारणादेव यज्ञादिद्वारा जगतः  
सृष्टिः,सूर्यचन्द्रादीनां गमनं,सर्वाणि श्रेयांसि च सम्भवन्तीति सकारणं  
कथयन्ति।  
अभिवाद्य,  
ऐवियन्।  

