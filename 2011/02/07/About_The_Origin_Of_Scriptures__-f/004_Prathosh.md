+++
title = "004 Prathosh"

+++
[[Prathosh	2011-02-10, 20:06:54 [Source](https://groups.google.com/g/bvparishat/c/-fI7VVyFZmI)]]



मान्या: श्री नरसिम्हाचार्या:

नमस्ते\|

भवतां लेखा समीचिना वर्तते \| किन्तु मम तदुपरि सन्देहाः सन्ति-

\>\>प्रत्यक्षादिप्रमाणैः ज्ञातुमशक्यमर्थं यो वेदयति(बोधयति) स वेदः।

एवमुक्ते "Fourier series" ( A Mathematical tool to analyze a complex  
periodic signal or a function )" इत्यादिषु अतिव्याप्ति: भविश्यति खलु \|  
तत्रापि प्रत्यक्षादिप्रमाणैः अज्ञायामानार्थबोधाकत्वं अस्ति \|

\>\>अत्र श्रुतौ "अनूच्य"पदेन अनादि कालात् वेदः गुरुपरंपरारूपेण आयातीति (पाठ्यते) बोध्यम्। गुरुं विना प्राथमिकः अध्येता कोऽपि नास्तीति ज्ञायते।

कथं? अन्यापि व्याख्या संभवति खलु अस्याः श्रुते: \|

  
\>\>अत्र प्रदर्शित दृष्टान्तः वेदविषये न प्रवर्तते\|

कुतो न प्रवर्तते ?

\>\> लोके स्वयं प्रकाशमानो सूर्यः सर्वं प्रकाशयन् स्वात्मानमपि यथा प्रकाशयति\|

एषोपि दृष्टान्तः अत्र न प्रवर्तते इत्युक्ते का गति: ? विनिगमकं किं ?

अतिमुख्यतः वेदानां अपौरुषेयत्वसाधने तेषामेव वाक्यानि कदापि प्रमाणानि न  
भवितुं अर्हन्ति \| यदि स्यु: तर्हि यस्य कस्यापि अज्ञातकर्त्रुकस्यापि  
स्ववाक्यान् अपौरुषेयं वदत: वाक्यसमुदायस्यापि अपौरुषेयत्वं स्यात् \|  
किंच एवं कृते "आत्माश्र्यो" नाम मानदोष: प्रसरति \| विना अपौरुषेयत्वं,  
वेदानां प्रमा जनकत्वं न सिद्ध्यति तेन च विना अपौरुषेयत्वं न सिद्ध्यति  
\| तथा च स्वप्रामाण्यं स्वगतवाक्याधीनं भवति \|

कथमयं परिह्रियते इति जिज्ञासा मम \|



