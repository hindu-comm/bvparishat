+++
title = "000 iragavarapu narasimhacharya"

+++
[[iragavarapu narasimhacharya	2011-02-21, 11:21:17 [Source](https://groups.google.com/g/bvparishat/c/n-KUBYd6My8)]]



Dear Scholar Friends,  
praNamyA.This is in continuation with the previous dispatches.I find very close  
relationship between the "Yajna" and the human body.I invite your  
opinions in this regard."सृष्टौ जीवशरीरनिर्माणे यज्ञस्य संबन्धं प्रति  
वेदोक्तिपरंपरायां "हनुसंपदं प्रति प्रस्तूयतेऽद्य।"  
पूर्वतनलेखेषु यज्ञसंबन्धीनि उपरवबिलानि वयं ज्ञातवन्तः। एतानि बिलानि  
"अधिषवण फलक"नामक दारुफलकद्वयेन आच्छादयेत्। एतदाच्छादनप्रकारो  
वक्ष्यमाणश्रुत्या बोध्यते।  
श्रुतिः॥"रक्षोहणौ वलगहना वुपदधामि वैष्णवी इति द्वौ  
दक्षिणेनाऽपिदधाति द्वा वुत्तरेण सग्ंहिते पुरस्ता  
द्द्व्यङ्गुळेन पश्चा दसग्ंहिते भवतः इति।" (आ.श्रौ.सू)  
(तात्पर्यम्) यज्ञे "रक्षोहणौ"इति मन्त्रेण "हविर्धान"नाम्न्यां शालायां  
दक्षिणभागस्थोपरवबिलद्वयं  
अधिषवणफलकेनैकेन आच्छादयेत्। उत्तरभागस्थोपरवबिलद्वयं द्वितीयेन  
अधिषवणफलकेन आच्छादयेत्।एतदधिषवणफलकद्वयं पूर्वस्यां दिशि संसृष्टं सत्,  
पश्चिमायां दिशि द्व्यङ्गुळप्रमाणेन  
असंसृष्टं सत् पृथक् वर्तेत। एतादृशस्थितेरनुकूलतयैव तत्फलकनिर्माणं  
भवति।अतिरात्रादि दीर्घसोमयागेषु पूर्वपश्चिमभागयोः एतदधिषवणफलकद्वयं  
संसृष्टमेव स्यात्।  
श्रुतिः॥"रक्षोहणौ वलगहनौ पर्यूहामि वैष्णवी।"(मन्त्रः)  
"इति प्रदक्षिण मुपरवपाग्ंसुभिः पर्यूह्य, "रक्षोहणौ वलगहनौ  
परिस्तृणामि वैष्णवी"इति बर्हिषाऽवस्तीर्य "रक्षोहणौ वलगहनौ वैष्णवी"इति  
उत्तमेनाऽभिमन्त्रयते।"(आ.श्रौ.सू)  
(तात्पर्यम्) उपर्युक्तरीत्या अधिषवणफलकद्वयेन उपरवबिलानामाच्छादनानन्तरं  
उपरवबिलार्थं खानितमृत्पांसुभिः तत्फलकद्वयं परितः  
"रक्षोहणौ---पर्यूहामि"मन्त्रेण पर्यूह्य,मृदं निक्षिप्य,ततः  
"रक्षो---परिस्तृणामी"ति मन्त्रेण तत्फलकद्वयं बर्हिषा अवस्तीर्य(फलकोपरि  
विस्तार्य)"रक्षो--वैष्णवी"ति तत्फलकद्वयमभिमन्त्रयेत्(नमस्कुर्यात्)  
"हनु"शब्दस्य कपोलौ इत्यर्थः। पूर्वतनलेखेषु यज्ञसंबन्ध्युपरवसंस्कारैः  
शिरःकपालस्याऽधस्तात्  
चक्षुरादीन्द्रियसंपत्प्रॊक्ता। अद्य तु अधिषवणफलकस्थापनेन सृष्टौ मुखे  
हनुसंपत् श्रुत्या बोध्यते।  
"श्रुतिः॥"हनू वा एते यज्ञस्य यदधिषवणेन संतृण त्यसंतृण्णे हि हनू अथो  
खलु दीर्घसॊमे संतृद्ये  
धृत्यै॥" (कृ.य.सं.६-२-११)  
(तात्पर्यम्) यज्ञे "हविर्धान"शालास्थोपरवबिलोपरि आच्छादिताऽधिषवणफलकौ  
द्वौ यज्ञपुरुषस्य हनुस्थानीयौ।अतः तयोरेकीकरणं (पूर्ववत्) नास्ति। अत एव  
सृष्टौ मुखे हनू (कपोलौ) पृथक्स्थितौ।  
(अनुवर्तते)  
Regards,  
Ins\<[insac...@gmail.com]()\>  

