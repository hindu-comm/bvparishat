+++
title = "000 iragavarapu narasimhacharya"

+++
[[iragavarapu narasimhacharya	2011-02-03, 14:42:09 [Source](https://groups.google.com/g/bvparishat/c/5dTDe_2J_qs)]]



Dear Scholar Friends,  
praNamyA\|"संस्कृतं नाम दैवी वाक्:"-----(पूर्वतोऽनुवर्तते)  
अथोनिर्दिष्टेषु मन्त्रेषु लौकिक वैदिकशब्दाना मानन्त्यं भाषाभेदा श्च वर्ण्यन्ते।  
श्रुतिः"अनन्ता मन्तादधि निर्मितां महीं।यस्यां देवा अदधु र्भोजनानि।  
एकाक्षरां द्विपदाग्ं षट्पदां च।वाचं देवा उपजीवन्ति विश्वे।"

(पुरोनुवाक्यायाज्यामन्त्राः----कृ.य.ब्रा.१.८.८)  
(तात्पर्यम्) इन्द्रादिदेवाः "इन्द्राय स्वाहा" इत्यादिमन्त्रैः हुतानि  
हवींष्येव भुञ्जते।अतः देवानां भोजनस्य वाक् कारणं भवति। एषा वाक्  
परमेश्वरादागता। प्रणवरूपेण एकाक्षरा,संस्कृताऽपशब्दभेदेन  
द्विप्रकारा,प्राकृतपैशाचिकादिभाषाभेदेन षड्विधा च  
जाता।श्रुत्युक्तानन्त्यं "न हि  
लौकिक,वैदिकशब्दानां पारोऽस्ती"ति विद्यारण्यभाष्योक्त्या स्पष्टीकृतम्।  
बृहस्पतिः देवलोके देवानां व्याकरणशास्त्राध्यापकः।इन्द्रस्य व्याक  
रणशास्त्रगुरुः बृहस्पतिरेव। इन्द्रः देवमानेन वर्षसहस्रं  
व्याकरणमधीतवान्। वर्षसहस्रेणापि सः व्याकरणशास्त्रं सर्वमप्यध्येतुं न  
शशाक।  
एतद्विद्यारण्यभाष्योक्तिभिः वेदे वैदिक,संस्कृतशब्दैस्सह लोके च  
प्रत्येकतः संस्कृतशब्दास्सन्तीति,एते सर्वे शब्दाः परमेश्वरादेवाऽगता  
इति  
स्पष्टं भवति।  
मनुष्येषु भाषाभेदाः:----आधुनिकेषु व्यवह्रियमाणाः प्राकृत,पैशाचिकादि  
षड्विधा भाषा अपि उपर्युक्तश्रुतौ प्रोक्त "षट्पदा ञ्च" पदेन सूचिताः।  
केषुचिज्जातिष्वपशब्दाः:---मनुष्याणां विभिन्न जातिषु कैश्चिदपशब्दभाषणं  
विदितचरमेव। एते शब्दा अपि परमेश्वरादेवागता इति उपर्युक्त  
श्रुतिस्थ "एकाक्षरां,द्विपदा"मिति पदद्वयेन सूचितं भवति।  
पशुपक्ष्यादिभाषाविषयं पश्यामः:---अत्र श्रुतिः"वाचं गन्धर्वा पशवो  
मनुष्याः।वाचीमा विश्वा भुवनान्यर्पिता।सा नो हवं जुषता मिन्त्रपत्नी"

(कृ.य.ब्रा.२.कां.८.प्र.८.अनु)  
(तात्पर्यम्) गंधर्वाः,पशुपक्ष्यादि सर्वलोकस्थप्राणिनोऽपि  
स्वस्वभाषारूपां वाचमाश्रित्यैव प्रवर्तन्ते-अर्थात्-भाषन्तेत्यर्थः।  
तिर्यग्जन्तूनां स्वभाषारूपं "हंभारवं(अम्बारवं) वयं नित्यं श्रुणुम एव।  
एवं वेदे लोके च अन्योन्यमनपेक्ष्य संस्कृतभाषा प्रवर्ततेति वक्तुं  
शक्यते।  
सिंहावलोकनम्:---एष एव विषयः पूर्वमीमांसाशास्त्रोक्तरीत्या  
स्थूणनिखननन्यायेन (स्थूणोनाम-दारुस्तम्भः। भूमौ तं स्थापयितुं भूमेः  
खननं  
कृत्वा इतस्ततश्चालयित्वा स्थिरीकुर्मः खलु।एषा पद्धतिरेव  
स्थूणानिखननन्यायरूपेण प्रसिद्धिं गता।) द्रढीकरिष्यते।  
मीमांसा सूत्रम्।"प्रयोगचोदनाभावादर्धेकत्वमविभागात्"श्लो॥"लोके  
पदपदार्थौ यौ न तौ वेदेऽथ वात्र तौ"(पू.मी.जै.न्या.सू.)  
अस्मिन्नधिकरणे लोकस्थपदपदार्थौ,वेदस्थपदपदार्थौ न भिन्नौ इति  
सिद्धान्तितम्। लोकस्थसंस्कृतपदानि वेदस्थसंस्कृतादागतानीति  
वेदस्थसंस्कृतपदानि लोकस्थसंस्कृतादागतानीति वा वक्तुं न शक्यते।लोके  
वेदे च अन्योन्यनैरपेक्ष्येणैव संस्कृतं व्यवह्रियतेति बोध्यम्।  
"सोऽकामयत।बहु स्यां प्रजायेयेति।""स ऐक्षत।इमान् लोकान्नुसृजा  
इति।"इत्यादि श्रुतिजातेन प्रजापतिः सृष्टेः प्राक् सृष्ट्यर्थं प्रथमं  
संकल्प्य,अनन्तरं सृजतीति ज्ञायते। अर्थात्-ईक्षापूर्वकसृष्टिं  
पश्यामः।संकल्परहितसृष्टिस्तु न दृश्यते। एवं सर्वेषां प्राणिनां  
सृष्टेरनन्तरं तत्तत्प्राणिव्यवहाराय पूर्वोक्तरीत्या  
संस्कृतादिभाषारूपेण ब्रह्मणो मुखात् सरस्वती (वाक्) निर्गतेति ज्ञेयम्।  
वेदा स्तु "अस्य महतो भूतस्य निश्वसित मेवैत द्यदृग्वेदो यजुर्वेद्  
स्सामवेदो ह्यधर्वांगिरसः।"इत्यादि श्रुतिजातात् वेदाः अप्रयत्नेन  
ब्रह्मणः निश्वासरूपेण आविर्भूताः।अतः ते अपौरुषेया एव। नित्या  
श्च।संस्कृतभाषादय स्तु ब्रह्मणो मुखात् (सरस्वती रूपेण) वागॄपेण  
निर्गतेति कारणेन संस्कृतपदजातस्य  
अपौरुषेयत्वप्रसक्तिर्नास्ति।प्रयत्नपूर्वकं निर्गतत्वात्।वेदसाम्याभावा  
च्च।"अनादिन्धनाह्येषा वागुत्सृष्टा स्वयम्भुवा"  
इति प्रसिद्धिरप्यस्ति खलु।  
(एवं उप्पुलूरि  
गणपतिशास्त्रिमहोदयैःविरचितवेदसाररत्नावळ्याम्)

(पृष्टानि:७१९ तः ७२२ पर्यन्तम्)  
Regards,  
ins.  

