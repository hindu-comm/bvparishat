+++
title = "000 iragavarapu narasimhacharya"

+++
[[iragavarapu narasimhacharya	2011-02-20, 16:40:27 [Source](https://groups.google.com/g/bvparishat/c/bI-4DZZAkS0)]]



प्रिय विद्वत्सुहृदः,  
प्रणम्य।अत्रेदमवधार्यताम्।"इन्द्रियविषये वेदोक्तिः।" (पूर्वतोऽनुवर्तते)  
अक्षिपक्ष्म,नासिकादीन्द्रियादिषु रॊमाणि दृश्यन्ते खलु। अत्र कारणं  
किम्? वेदे कारणं पश्यामः।  
श्रुतिः।"बर्हि रवस्तृणाति तस्मा ल्लोमशा अन्तरतः प्राणाः।"  
(तात्पर्यम्) उपरवबिलेषु बर्हींषि निक्षिपेत्।एतत्कर्मणः सूत्रं दीयते।  
"रक्षोहणो वलगहनोऽवस्तृणामि वैष्णवान् बर्हिषावस्तीर्यः"॥(आ.श्रौ.सू.)  
तात्पर्यम्:---यज्ञे प्राणसंज्ञिकेषु उपरवेषु उपर्युक्तमन्त्रेण  
बर्हिषामवस्तरणेन लोके अक्षिपक्ष्मनासिकादीन्द्रियादिषु रोमाणि  
जायन्तेति।  
इन्द्रियेषु तेजस्स्थापनं प्रति:----  
श्रुतिः॥"आज्येन व्याघारयति तेजो वा आज्यं,प्राणा उपरवाः,प्राणेष्वेव  
तेजो दधाति।"(कृ.य.६.२.११)  
"रक्षोहणो वलगहनोऽभिजुहोमि वैष्णवा निति स्रुवेणाऽभिजुहोमि।" (आ.श्रौ.सू)  
(तात्पर्यम्) इन्द्रियस्थानीयेषु उपरवबिलेषु उपर्युक्तमन्त्रेण आज्यं  
हुतमिति कारणेन लोके चक्षुरादी  
न्द्रियेषु तेजसः स्थापनं भवति। अर्थात्-इन्द्रियाणि  
स्वस्वव्यापारकरणसामर्थ्यं प्राप्नुवन्तीत्यर्थः।  
अभिवाद्य,  
ऐएन्नेस्।\<ऐएन्नेस्साचार्य॒जीमेयिल्.काम्>  
(इन्द्रियविषयस्समाप्तः)  

