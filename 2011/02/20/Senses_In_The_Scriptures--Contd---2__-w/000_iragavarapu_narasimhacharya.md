+++
title = "000 iragavarapu narasimhacharya"

+++
[[iragavarapu narasimhacharya	2011-02-20, 11:40:04 [Source](https://groups.google.com/g/bvparishat/c/-w9S4VXWqB8)]]



प्रिय विद्वत्सुहृदः,  
प्रणम्य।अत्रेदमवधार्यताम्भोः।"इन्द्रियाणां बहिः पृथक्स्थितिः।"(पूर्वतोऽनुवर्तते)  
श्रुतिः॥"स संभीनत्ति तस्मा दसंभिन्नाः प्राणाः॥"  
(तात्पर्यम्) यज्ञे उपरवबिलानां बहिः ऐक्याभावात् लोके  
चक्षुरादीन्द्रियाणां बहिरेव स्वेषु गोळकेषु स्थितिः दृश्यते। गोळकानां  
भिन्नत्वाद्बहिरैक्यं नास्ति।यज्ञे चक्षुरादीन्द्रियस्थानीयोपरवबिलानामध  
स्तादेकत्वेन,उपरि पृथक्त्वेन स्थितत्वात् सृष्टावपि  
चक्षुरादीन्द्रियाणामन्तरैक्यं,गोळकानां भिन्नत्वेन बहिःपृथक्त्वं च  
दृश्येते"ति।  
इन्द्रियाणामार्द्रत्वम्प्रति श्रुतिः"अपोवनयति तस्मा दार्द्रा अन्तरतः  
प्राणाः"(कृ.य.सं.६.कां.२.प्र.११.अनु)  
"रक्षोहणो वलगहनोवनयामि वैष्णवान् प्रोक्षणीशेषमवटे निनीय।"(आ.श्रौ.सू.)  
(तात्पर्यम्) यज्ञे उपर्युदाहृतोपरवबिलानि "रक्षोहणेत्यादि"मन्त्रेणोदकैः  
प्रोक्षणं कुर्यात्।ततः प्रोक्षण  
पात्रे शिष्टमुदकं उपरवबिलेषु निक्षिपेत्।  
यज्ञे एवं उपरवबिलेषु उदकनिक्षेपेण लोके जीवानां  
मुख,नासिका,चक्षुरादिगोळकेषु उदकद्रवो(अर्थात्)  
आर्द्रता दृश्यते"ति इन्द्रियाणामार्द्रत्वं वेदो वदति।  
इन्द्रियेषु बलस्थापनम्:---श्रुतिः॥"यवनते रवनय त्यूर्ग्वै यवः प्राणा  
उपरवाः प्राणे ष्वेवोर्जं दधाति।"(पूर्वोक्तस्थले एव)"यवोसि  
यवयाऽस्मिन्द्वेषो यवयाऽरातीः इति यव मवास्य।"(आ.श्रौ.सू)  
(तात्पर्यम्) उपरवबिलेषु यवयुक्तान्युदकानि निक्षिपेत्।यवानां  
बलहेतुत्वात् ते ऊर्क्स्वरूपाः।अतः  
उपरवाः प्राणस्वरूपा भवन्ति।अतो हेतोः अध्वर्युः इन्द्रियेषु बलस्य  
उपस्थापको भवति।अर्थात्-तत्तद्दर्शनादिव्यापारसामर्थ्यस्य उपस्थापको  
भवतीत्यर्थः। (अनुवर्तते)  
अभिवाद्य,  
ऐएन्नेस्।\<ऐएन्नेस्साचार्य॒जीमेयिल्.काम्>  

