+++
title = "000 Iragavarapu Narasimhacharya"

+++
[[Iragavarapu Narasimhacharya	2011-12-30, 16:57:19 [Source](https://groups.google.com/g/bvparishat/c/WHq2RMzHakQ)]]



तिरुप्पावै-------पाशुरम् १६ (३१-१२-२०११ दिनाङ्के)--------निवेद्यते।

तमिळम्---"नायकनाय् निन्र नन्दगोपनुडैय कोयिल् काप्पाने,कोडित्तोन्रुं तोरणवाशल् काप्पाने,

     मणिक्कदवं ताळ् तिरवाय्. आयर् शिरुमियरो, मुक्करैपरै मायन् मणिवण्णन्

     नेन्नले वाय् नेर् न्दान्, तूयो माय् वन्दोम्, तुयिलेळ पाडुवान्,वायाल् मुन्न

     मुन्नम् मात्तादे यम्मा नी नेशनिलै क्कदवम् नीक्केलोरेम्बावाय्॥"

संस्कृतम्-श्लो।"भो! नायकस्य कृतलक्षणनन्दगोप,वर्यस्य मन्दिरवरस्य सुरक्षणाढ्य!।

      भास्वज्जयध्वजपटाञ्चिततोरणस्य द्वारस्य पाल! मणिकीर्णकवाटयन्त्रम्॥

      उद्घाटय द्रुतममम्द मिमाश्च गोप्यः प्राप्ता वयं ततविशेषमशेषमेषः।

      दास्येऽहमित्यकलयद्वचनं ह्य एव मायी मणिप्रकरवर्ण इमं च शुद्धाः॥

तात्पर्यम्:---भक्तान् पुरस्कृत्य भगवन्तं पश्येदिति धिया गोदादेवी गतेषु दशसु दिनेषु सखीजन

     सहितं दशसङ्ख्याकं गोपकन्याजनं प्रबोध्य अद्य ताभिस्सर्वाभिस्साकं नन्दगोपभवनं

     गच्छति। तत्रस्थं गृहरक्षकं,"नन्दगोपः अस्माकं स्वामी"त्युक्त्वा कवाटमुद्घाटयितुं

     प्रार्थितवती।सः नेत्रसंज्ञयैव "गच्छत"इति गन्तुमनुमतिं ददौ।ततः ध्वजपटैः तोरणैश्च

     सिंहद्वारो दृष्टः।स तु, मणिकवाटखचितः अर्गळबद्धोऽस्ति।तत्रस्थं द्वारपालकमपि कवाट

     मुद्घाटयितुं प्रार्थयामास। परन्तु, सः,"कथं ताः विश्वसेत्?"इति पृष्टवान्।तदा आण्डाळ्

     एवमुवाच।"वयं गोपकन्याः। मुग्धाः।ह्यः भगवान् अस्मभ्यं "श्वः आगच्छत।वाद्यमेकं

     दास्यामी"त्युक्तवान्।प्रयोजनान्तरमनपेक्ष्य, अनन्यभोग्याः अनन्यशरणाः भगवन्तं

     निद्रातः प्रबोधयितुं कीर्तयितुञ्च वयमागताः"इति।विना प्रतिषेधं कवाटमुद्घाटयितुं

     प्रार्थयामास।

विशेषाः:--भगवदुपासकः भगवद्दर्शनप्राप्तये इन्द्रियदशकं स्ववशे निक्षिपेत्। तदेवात्र गोदादेवी

    कृतवती।गोपकन्यादशकं इन्द्रियदशकमेव।सिंहद्वारस्थो पालकः मनः एव।मनोनिग्रहं

    विना किमपि न साध्यम्।गोदादेवी तदपि सम्पादितवती।

    नन्दगोपः अत्र आचार्यः। श्रीकृष्णः मन्त्रः।आचार्याधीनो मन्त्र इति ज्ञायते।मन्त्रं यत्नेन

    गोपयेदिति सूक्तिः। नन्दगोपः श्रीकृष्णं सर्वदा सर्वधा रक्षति।

    कवाटं नाम, आत्मस्वरूपज्ञानम्। तदुद्घाटनं नाम तत्प्रापकत्वम्।नन्दगोपः आचार्यकं

    निर्वर्त्य कवाटमुद्घाटयन् परमपुरुषं दर्शयामासेति भावः।

अभिवाद्य,

ऐवियन्।

  

  

     

  

  



  



  

  

      

