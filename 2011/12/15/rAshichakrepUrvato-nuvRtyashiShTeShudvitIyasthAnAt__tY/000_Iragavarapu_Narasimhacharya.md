+++
title = "000 Iragavarapu Narasimhacharya"

+++
[[Iragavarapu Narasimhacharya	2011-12-15, 06:08:21 [Source](https://groups.google.com/g/bvparishat/c/tY7oEKRBVSM)]]



राशिचक्रे तत्तद्भावेषु सूर्यस्य स्थितेः फलितानि(पूर्वतोऽनुवर्तते)धनस्थाने फलितं यथा:--

श्लो॥धने यस्य भानुः स भाग्याधिकस्स्याच्चतुष्पात्सुखं सद्व्यये स्वं च याति।

  कुटुम्बे कलिर्जायया जायतेऽपि क्रिया निष्फला याति लाभस्य हेतोः॥

भ्रार्तृस्थाने फलितं यथा:-

श्लो॥ तृतीये यदाहर्मणिर्जन्मकाले प्रतापाधिकं विक्रमं चातनोति।

 तदा सोदरैस्तप्यते तीर्थचारी, सदारिक्षयः सङ्गरे शं नरेशात्॥

चतुर्थस्थाने(मातृभावस्थाने फलितं यथा:-

श्लो॥ तुरीये दिनेशेऽतिशोभाधिकारी जनः संल्लभेद्विग्रहं बन्धुतोऽपि।

  प्रवासी विपक्षाहवे मानभङ्गं कदाचिन्न शान्तं भवेत्तस्य चेतः॥

पञ्चमस्थाने(पुत्रस्थाने) फलितं यथा:--

श्लो॥ सुतस्थानगे पूर्वजापत्यतापी कुशाग्रा मतिर्भास्करे मन्त्रविद्या।

  रतिर्वञ्चने सञ्चकोऽपि प्रमादी मृतिः क्रोडरोगादिजा भावनीया॥

षष्ठे (शतृस्थाने) यथा:-श्लो।रिपुध्वंसकृद्भास्करो यस्य षष्ठे तनोति व्ययं राजतो मित्रतो वा।

           कुले मातुरापच्चतुष्पादतो वा प्रयाणे निषादैर्विषादं करोति॥

सप्तमे(कळत्र/भर्तृ)स्थाने यथा:-श्लो।द्युनाथो यदाद्यूनजातो नरस्य प्रियातापनं पिण्डपीडा च चिन्ता।

              भवेत्तुच्छलब्धिः क्रये विक्रयेऽपि प्रतिस्पर्धया नैति निद्रां कदा

              चित्॥

अष्टमे भावे(आयुः)यथा:-श्लो।क्रियालम्पटंत्वष्टमे कष्टभाजं विदेशीयदारान्भजेद्वाप्यवस्तु।

           वसुक्षीणता दस्युतो वा विलम्बाद्विपद्गृह्यतां भानुरुग्रां विधत्ते॥

नवमे(भाग्ये)यथा:--श्लो।दिवानायके दुष्टता कोणयाते न चाप्नोति चिन्ताविरामोऽस्य चेतः।

          तपश्चर्ययाऽनिच्छयापि प्रयाति क्रियातुङ्गतां तप्यते सोदरेण॥

दशमे(राज्ये)श्लो॥प्रयातोंशुमान् यस्य मेषूरणेऽस्य श्रमस्सिद्धिदो राजतुल्यो नरस्य।

       जनन्यास्तथा यातनामातनोति क्लमस्सङ्क्रमेद्वल्लभैर्विप्रयोगः॥

एकादशे(लाभे)श्लो॥रवौ संलभेत्स्वं च लाभोपयाते नृपद्वारतो राजमुद्राधिकारात्।

       प्रतापानले शत्रवः सम्पतन्ति श्रियोऽनेकधा दुःखमङ्गोद्भवानाम्॥

द्वादशे(व्यये)श्लो॥ रविर्द्वादशे नेत्रदोषं करोति विपक्षाहवे जायतेऽसौ जयश्रीः।

       स्थितिर्लब्धया लीयते देहदुःखं पितृव्यापदो हानिरध्वप्रदेशे॥

रवेः द्वादशभावेषु फलितानि समाप्तानि।

  

