+++
title = "000 Iragavarapu Narasimhacharya"

+++
[[Iragavarapu Narasimhacharya	2011-12-23, 15:22:14 [Source](https://groups.google.com/g/bvparishat/c/piBS6Msjz-U)]]



प्रिय विद्वत्सुहृदः,

सादरम्प्रणम्य। तिरुप्पावै नवमं पाशुरं लगयित्वा प्रेष्यते। कृपया अवधारयन्तु।

नवमपाशुरे केचन विशेषाः:--नवरत्नखचितसौधे शयितां गोपकन्यां गोदादेवी प्राबोधयदित्युकतं पाशुरेऽस्मिन्। अत्र नवरत्नानि नाम किम्? भक्तस्य भगवता

विद्यमानसम्बन्धा एव नव रत्नानि। ते सम्बन्धाः दश सन्ति। १.भक्तो नाम जीव एव। तस्य पिता भगवान्।उभयोस्सम्बन्धः पितापुत्रसम्बन्धः। भगवान्

जीवानां रक्षकः। अतः रक्ष्यरक्षकसम्बन्धः। भगवान् शेषी। प्रळये भगवान् एक एव शिष्यते।अतः भगवान् शेषी।भक्ता=जीवाः शेषभूताः=दासाः(दासभूतास्स्वतस्सर्वेह्यात्मानःपरमात्मनः") अतः शेषशेषिभावसम्बन्धः। भगवान् जीवानां भर्ता=पोषकः।अतः भार्याभर्तृसम्बन्धः।

जीवाः ज्ञातारःभगवान् ज्ञेयः।अतः ज्ञातृज्ञेयसम्बन्धः।भगवान् स्वामी।जीवाः तस्य स्वम्=यथेष्टविनियोगार्हः।अतः स्वस्वामिभावसम्बन्धः।जीवानामाधारः

भगवान्।अतः आधाराधेयसम्बन्धः।भगवान् भोक्ता।जीवाः भोज्याः।(अद्यतेऽत्ति च भूतानि तस्मादन्नं तदुच्यत इत्त्युपनिषत्सूक्तिः ) अतः भोक्तृभोज्यभावसम्बन्धः। भगवान् आत्मा।जीवः शरीरः। अतः शरीरिशरीरसम्बन्धः।अत्र "यस्य पृथिवी शरीर"मित्युपनिषत् साक्ष्यम्) एवं दशविध सम्बन्धाः नवरत्नैस्सूचिताः। एवं अनेके विषयास्सन्ति।मथिते सति लब्यन्ते।

अभिवाद्य,

ऐवियन्।

