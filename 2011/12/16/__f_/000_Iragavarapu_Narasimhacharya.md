+++
title = "000 Iragavarapu Narasimhacharya"

+++
[[Iragavarapu Narasimhacharya	2011-12-16, 23:01:24 [Source](https://groups.google.com/g/bvparishat/c/f_zr5lOSNCs)]]



प्रिय विद्वत्सुहृदः,

प्रणम्य।अत्रेदमवधेयम्।" तिरुप्पावै व्रतस्य द्वितीयो दिवसः-द्वितीयं पाशुरम्।"

गोदादेवी(आण्डाळ्) प्रथमदिवसे व्रतस्य लक्ष्यं भगवत्प्राप्तिरित्युक्तवती।अद्य व्रतनियमानि निर्दिशति।

तमिळपाशुरम्-संस्कृतलिप्याम्-"वैयत्तु वाळ्वीर्गाळ् नामुं नम्बावैक्कु,शेय्युं किरिशैगळ् केळीरो।

पार्कडलुळ् पैयत्तुयिन्र परमनडि पाडि, नेय्युण्णों पालुण्णों नाट्काले नीराडि,मैयिट्टिळुदोम्।

मलरिट्टु नामुडियों,शेय्यादन शेय्यों, तीक्कुरळै चेन्रोदों,ऐयमुं पिच्चैयुमान्दनैयुं कैकाट्टि,

उय्युमारेण्णि उगन्देलोरेम्बावाय्"

संस्कृतश्लोकः।"भूम्यां विभूतिभवुकाः,श्रुणुतास्मदीयदिव्यव्रतस्य करणीयकृतस्तरुण्यः।

       क्षीरार्णवे निखिलरक्षणयोगनिद्रा मातन्वतोऽस्य परमस्य पदं प्रगाय॥

      नाद्मो घृतं न च पयोऽप्युषसि प्रमज्य लिम्पामहेऽञ्जनमषीं न न बन्धयामः

      वेणीं प्रसूननिकरैः,न कदाप्यकार्यं कुर्मोऽहितं न च वचोऽनृतमीरयामः॥

      भिक्षां प्रदाय बहुमानमनारतं च मत्वा समभ्युदयहेतुरिति प्रमोदात्।

      ध्येयः फलं च करणं च स एव कृष्णः वृत्तं निसर्गमधुरं व्रतमस्मदीयम्॥

विशेषांशाः:-श्रीविल्लिपुत्तूर्-इत्यस्य संस्कृतं नाम "धन्विनव्यपुर"मिति।"प्रणवो धनुः,शरोह्यात्मा,

     ब्रह्म तल्लक्ष्यमुच्यते"त्युक्त्या प्रणवार्थो भगवान् तत्र नगर्यामस्ति।तत्रत्यो भगवान्

     वटपत्रशायी।अपि च, गोदादेव्याः पालकपिता विष्णुचित्तः (पेरियाळ्वार्) द्राविडवेदस्य

     पारायणे प्रथमं पठ्यमानं पल्लाण्डु नामकं प्रबन्धं कृतवान्।एष प्रबन्धः प्रणवरूपः।

     वेदस्य आरम्भे यथा "ओम्"इत्युच्चार्यते तथैव द्राविडवेदारम्भे पल्लाण्डु प्रबन्धोऽपि

     पठ्यते।प्रणवस्य तत्र नगरे अस्तित्वादपि तन्नाम सार्धकम्भवति। धनुस्तत्रास्तीति

     कारणेन "धनुस्सम्बन्धी मासः"इति व्युत्पत्या धनुर्मासः सार्धको भवति।

     "मासानां मार्गशीर्षोऽह"मिति गीतायामुक्तत्वेन,भगवत्प्रापकमार्गेषु सर्वेष्वपि (कर्म,

     ज्ञान,भक्ति,योगेषु) प्रपत्तिरूपतया उत्तमत्वेन पुण्यप्रदोऽयं मासः।(अनुवर्तते)

Regards,

insacharya.

                                   
                       

