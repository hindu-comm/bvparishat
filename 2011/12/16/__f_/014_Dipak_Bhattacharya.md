+++
title = "014 Dipak Bhattacharya"

+++
[[Dipak Bhattacharya	2011-12-22, 17:13:18 [Source](https://groups.google.com/g/bvparishat/c/f_zr5lOSNCs)]]



Dear Krishnamurthyji,



I agree with you on the whole. There is no doubt that great men can err. Emperor Asoka erred, so did Pāṇini, Patañjali, Śaṅkara and many others. Kumārila too, ‘though a genius of many millennia’ could err. But one thing will remain unexplained even if we accepted that Kumārila had erred. That is: What text did Śabarasvāmin mean when he said बुभुक्षमाणाः केचित्क्रीतराजकस्य भोजनमाचरितवन्तः। ...तत एषा स्मृतिर् इत्यवगम्यते। Kumārila thought that this meant the Atharvaveda. But what we find in a text kindly brought to notice by Subrahmaniam Koradaji does not exactly tally with this. The problem is very complicated. I am trying to solve it for some time. I hope to reach a positive conclusion very soon. I shall let you know. Till then

Best wishes

DB

My previous letter with inadvertent errors of language is appended after correction. Pardon!

२२.१२.११

पूर्वस्मिन्निवेदनस्थास्त्रयः प्रमादा मे गोचरीभूतास्तेऽधः शोधिताः। क्षम्यतामिदं सदोषनिवेदनमिति दीपकभट्टाचार्यस्य।

२१.१२.११

विद्वद्वरेण्य सुब्रह्मण्यमहोदय, सुहृद्वरेण्यैर्भवद्भिः सुधीजनहिताय यदुद्धरणं कृतमथर्ववेदादाचार्याणां मतं वा यद् भवद्भिरालोचितमवितथं तदित्यहं सानन्दं स्वीकरोम्यभिनन्दयामि च भवन्तं धन्यवादं च ज्ञापयामि। अपि तु शंका मे न निरसनीयेति प्रतीयते। शौनकीयव्रात्यकाण्डवत्पैप्पलादीयोपि व्रात्यकाण्डोऽस्ति, शोधितोऽपि स मया प्रकाशितश्च अस्मिन्नेव मासि कलिकातास्थितेन एशियाटिक् सोसाइटिना। उभे परस्परं तुलिते च तत्रस्थभूमिकायाम्। बहूनां गम्भीरपाठान्तराणां सद्भावेऽपि प्रसक्तमन्त्रविषये समानप्राये एव द्वे संहिते अस्मिन् मन्त्रविषये।

एतद् भवतां ज्ञातार्थमेव मित्रभावेनैव निवेदितं मया, न त्वात्मश्लाघार्थं यस्य न किमपि निमित्तमात्रमप्यस्ति। अपि तु भवद्भिरवितथमुद्धृतेन श्रुतिवचनेन भाष्यकारेणाथर्ववेदाप्रामाण्यं सूचितमिति वार्तिककारस्यानुमानस्य हेतुर्नानुभूयते मया। अर्थात् “क्रीतराजकभोज्यान्नवाक्यं चाथर्ववैदिकम्। न तस्याप्रमाणत्वे किंचिदप्यस्ति कारणम्।“ इति वार्तिककारोक्त्याऽमूलशङ्कैव निरस्तेति प्रतीयते मे । शास्त्रज्ञानेन लौकिकविषये वृद्धिलाभः “य एवं वेद” इति वचनान्तेन वाक्येन सततमेवोदिपदिष्टं ब्राह्मणादिषु ग्रन्थेषु। अन्नलाभोपि तद्वल्लौकिकवृद्धिमात्रम्। तेन तद्वचने अप्रमाणशङ्का जायेत कथम्? अमूलैव शङ्का तेन। अपरापि शङ्काऽस्ति कृतराजकादिवचनसमर्थनमनेन व्रात्यकाण्डवचनेन न कर्तुं शक्यते इति। इदं तु वार्तिककारदोषदिदृक्षेति न गण्येत, वेदे यन्नास्ति तत्कथं तेन वेदोक्तिरूपेणोपस्थापयितुं शक्यमित्याकुलितचित्तोऽयं जनः अग्रे यथासम्भवं विचिचरिषुरेवेत्थं वक्तुं प्रवृत्तः। सम्प्रदायव्याख्यानपरम्परायामेव कश्चिद्दोषोऽजायत ग्रन्थार्थबोधे वा मे दोषः कश्चिदिति मृग्यमिति विदुषां वशंवदस्य दीपकभट्टाचार्यस्य।

  

------------------------------------------------------------------------

**From:** S.R.Krishnamurthy \<[srkmu...@gmail.com]()\>  
**To:** [bvpar...@googlegroups.com]()  
**Sent:** Thursday, 22 December 2011 4:22 AM





