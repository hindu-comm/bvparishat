+++
title = "000 Iragavarapu Narasimhacharya"

+++
[[Iragavarapu Narasimhacharya	2011-12-20, 19:40:05 [Source](https://groups.google.com/g/bvparishat/c/nK7RNcSG5oI)]]



तिरुप्पावै-----षष्ठं पाशुरम्------निवेद्यते।

तमिळम्----"पुळ्ळुं शिलम्बिनकाण् पुळ्ळरैयन् कोयिलिल्, वेळ्ळै विळिशङ्गिन् पेररवं केट्टिलैयो।

                      पिळ्ळाय् एळुन्दिराय् पेय् मुलै नञ्जुण्डु, कळ्ळच्चगडं कलक्कळियक्कालोच्चि।

        वेळ्ळत्तरविल् तुयि लमरन्द वित्तिनै, उळ्ळत्तुकोण्डु मुनिवर् गळुं योगिगळुम्।

                      मेळ्ळ वेळुन्दु,अरियेन्र पेररवं उळ्ळं पुकुन्दु कुळिर् न्देलोरेम्बवाय्॥

प्रतिपदार्थः :--पुळ्ळुम्=पक्षिणः; शिलम्बिनकाण्=(आहाराय) रटन्तो गच्छन्ति।पुळ्+अरैयन्=गरुडवाहनस्य(श्रियःपतेः);कोयिलिल्=दिव्यसन्निधौ;वेळ्ळै

        विळिशङ्गिन्=श्वेतवर्णशङ्खानां;पेररवं=उच्चैर्ध्वनिं; केट्टिलैयो=न श्रुणोति किम्:पिळ्ळाय्= हे मुग्धे!;उत्तिष्ठोत्तिष्ठ;=शयनादुत्तिष्ठ शीघ्रम्;

        पेय् मुलै नञ्जुण्डु=पूतनास्तन्यस्थविषं पीत्वा;कळ्ळच्चगडं=मायाविनं शकटासुरं; कालोच्चि=पादाभ्यां ताडनेन हत्वा; वेळ्ळत्तु=क्षीराब्धौ;

        अरवु+इल्=अरविल्=शेषशयने;तुयिलमर् न्द वित्तिनै=निद्रामुद्राभिरामं(श्रीमन्नारायणं);मुनिवर् गळुम्=मुनिश्रेष्ठाः;योगिगळुम्=योगाभ्यास

        रताः परमर्षयश्च;उळ्ळत्तु=मनसि;कोण्डु=निक्षिप्य;मेळ्ळ=शनैश्शनैः; एळुन्दु=उत्थाय;अरि एन्र=हरिर्हरिरिति;(अनुसन्धीयमानं) पेररवं=उच्चै

        र्ध्वनिः;उळ्ळं पुकुन्दु=अस्मन्मनसि प्रविश्य;कुळिर् न्ददु=(शयनात्) उत्थापयामास।

संस्कृतश्लोकः।"कूजन्ति पक्षिनिवहाः खगवाहनस्य दिव्यालयेऽच्छकलशङ्खमहानिनादम्।

                      बालेऽश्रुणोर्न किमु? सत्वरमुत्थिता स्याः,यः पूतनास्तनविषं परिपीय,पद्भ्याम्॥

         मायासुरं शक्टरूपमपास्य, निद्रां क्षीरार्णवेऽनुभवति श्रितशेषतल्पः।

                       आद्यस्तमन्तरगतं मुनियोगिमुख्याः मन्दं प्रबुध्य "हरिरित्यमुमास्तुवन्ति॥

         सर्वस्य जन्तुनिवहस्य हृदि प्रविश्य, तापं स हन्ति निनदस्तुमुलस्तरुण्यः।

                       ध्येयः फलं च करणं च स एव कृष्णः, वृत्तं निसर्गमधुरं व्रतमस्मदीयम्॥

तात्पर्यम्:---गोदादेवी अद्यप्रभृति दशभिः पाशुरैः भागवतसखीजनं एकैकांमुत्थाप्य भगवतः श्रीकृष्णस्य सन्निधिं गन्तुमिच्छति। भगवति भक्तः भागवतः। भगवत्सन्निधिं प्रति एकाकी न गन्तव्य इति नियमोऽस्ति। भक्तान् पुरस्कृत्य गन्तव्ये "एकस्स्वादु न भुञ्जीते"त्येव युक्तिः। काचन

गोपिका श्रीकृष्णगुणानुभवानन्दे निमग्ना निद्राति। तामद्य शयनादुत्थापयति गोदादेवी सखीजनेन सह।"प्रभातमागतं सत्वरमुत्तिष्ठे"ति गोदादेवी भणति। अन्तस्स्थिता गोपिका "प्रभातमागत"मित्यस्य साक्ष्यं कि"मिति पृच्छति। आण्डाळ् प्रभातस्य निदर्शनान्येवं वक्ति।"पक्षिणः कूजन्ति।देवालयात् शङ्खाः ध्वनन्ति। मुनयः योगिनः प्रबुध्य "हरिर्हरि"रिति स्तुवन्ति। इत्युक्त्वा वटपत्रशायिनं श्रीकृष्णदेवमित्थं वर्णयति। स देवः पूतना

नाम्नीं राक्षसीं,शकटासुरञ्च हत्वा क्षीरार्णवे शेषतल्प्रे निद्राङ्गतोऽस्तीति,तं देवं मुनयो योगिनश्च स्तुवन्तस्सन्तीति,सः सर्वेषां प्राणिनां हृदि प्रविश्य

तापं हरतीति। श्रीकृष्ण एव ध्येय इति,फलमिति,करणमिति च निद्राङ्गतां गोपिकां वदन्ती तामुत्थापयतीति सङ्क्षिप्तोऽर्थः।

"श्रीमत्यै विष्णुचित्तार्यमनोनन्दनहेतवे। नन्दनन्दनसुन्द्र्यै गोदायै नित्यमङ्गळम्।"

अभिवाद्य,

ऐवियन्।

