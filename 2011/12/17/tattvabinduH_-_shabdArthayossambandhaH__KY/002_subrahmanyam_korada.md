+++
title = "002 subrahmanyam korada"

+++
[[subrahmanyam korada	2011-12-19, 22:35:47 [Source](https://groups.google.com/g/bvparishat/c/KYyv-xMN2CQ)]]



नमो विद्वद्भ्यः

  

पणिनीयदर्शनं तावत् अष्टपदार्थान् विचारयति --

  

अपोद्धारपदार्था ये ये चार्थाः स्थितलक्षणाः !

अन्वाख्येयाश्च ये शब्दा ये चापि प्रतिपादकाः!!

कार्यकारणभावेन योग्यभावेन च स्थिताः!

धर्मे च प्रत्यये चाङ्गं सम्बन्धास्साध्वसाधुषु !!

ते लिङ्गैश्च स्वशब्दैश्च शास्त्रेस्मिन्नुपवर्णिताः

स्मृत्यर्थमनुगम्यन्ते केचिदेव यथागमम् !! (वाक्यपदीयम् - ब्रह्म - 24,25,26

  

अश्टपदार्थीरूपत्वात् व्याकरणस्य -- हेलाराजः

  

2 शब्दौ -- प्रकृतिप्रत्ययौ , पदवाक्ये च

2 अर्थौ - प्रकृतिप्रत्ययार्थौ , पदवाक्यार्थौ च

2 संबन्धौ - कार्यकारणभावः , योग्यता च

2 प्रयोजने - अर्थज्ञानम् , धर्मश्च

  

शब्दार्थयोः कार्यकारणसंबन्धः - वक्ता प्रथमतः बुद्धौ अर्थं स्मरति , ततश्च तदर्थप्रत्यायनाय तत्सम्बद्धं शब्दं प्रयुङ्ते -अर्थः कारणम् , शब्दः कार्यम् ! श्रोता पुनः श्ब्दं श्रुत्वा अर्थं अवगच्चति - शब्दः कारणम् , अर्थः कार्यम् !

  

योग्यता नाम अर्थबोधकशक्तिः तादात्म्यरूपा ! सैव संबन्धः अनादिसिद्धः --

  

इन्द्रियाणां स्वविषयेष्वनादिर्योग्यता यथा !

अनादिरर्थैश्शब्दानां संबन्धो योग्यता तथा !! वाक्य . पद. संबन्धसमुद्देशः 29

  

अनादिः = संबन्धरि सति असति वा स्वभावसिद्धः - स्वाभाविकः संबन्धः -- स्वभावः प्रयोजनम् = कारणम् अस्य स्वाभाविकम् -- (तदस्य) ’प्रयोजनम्’(फलम् / कारणम्) पाणिनिः 5-1-109 - ठञ्

  

इन्द्रियम् तावत् अज्ञातमपि ज्ञानं जनयति , शब्दस्तु ज्ञात एव अर्थबोधकः इति विशेषः !

  

स्वम् = आत्मा , तेन सह भावः = जातः

  

यदि छलं तावदाश्रीयते  तर्हि समवायः संबन्धः भवेत् -- प्रतिज्ञा न साधनाङ्गम् (बौद्धाः) , सर्वं मिथ्या ब्रवीमि - इत्यादि !

  

प्रथमवार्तिकम् -- सिद्धे शब्दार्थसंबन्धे लोकतो’र्थप्रयुक्ते शब्दप्रयोगे शास्त्रेण धर्मनियमः क्रियते !

  

वाक्यपदीयम् - ब्रह्मकाण्ड:-23 --

  

नित्याश्शब्दार्थसम्बन्धाः तत्राम्नाता महर्षिभिः !

सूत्राणामनुतन्त्राणां भाष्यानां च प्रणेतृभिः !!

  

शब्दार्थसम्बन्धे - इति समाहारद्वन्द्वः तेषां नित्यत्वं स्वाभाविकत्वं च सूचयितुम् !

  

भाष्यम् -- अथ द्रव्ये पदार्थे कथं विग्रहः क्रियते ? सिद्धे सब्दे अर्थसम्बन्धे चेति ! नित्यो हि अर्थवताम् अर्थैः अभिसंबन्धः !

  

!कैयटः - अनित्ये’र्थे कथं संबन्धस्य नित्यता इति चेत् योग्यतालक्षणत्वात्
संबन्धस्य ! तस्याश्च शब्दाश्रयत्वात् - शब्दस्य च नित्यत्वाददोषः!

  

अत्र सूत्रकारः पाणिनिः -- तदस्यास्त्यस्मिन्निति मतुप् (5-2-94) -

  

’अस्ति ’ इति पदकृत्यस्य विचारे पतञ्जलिना अभाषि - स्त्ता च  द्विविधा -- औपचारिकी , बाह्या च . ’ न हि पदार्थः सत्तां व्यभिचरति’

तस्मात् ’ अस्ति’ इति पदेन बाह्यसत्ता पाणिनिना उद्दिष्टा - देवदत्तस्य गावः सन्ति - वर्तमानकालो’पि - गोमान् ! गावः आसन् / भविष्यन्ति इति मतुप् नैव भविता !

  

औपचारिकसत्ता नाम बौद्धार्थः - सा च सर्वदा - भूतभविष्यद्वर्तमानेषु भवति - स एव शब्दार्थः - तेन शशशृङ्गादीनाम् बाह्यसत्ताभावे’पि प्रातिपदिकत्वम् -- अर्थवदधातुरप्रत्ययः प्रातिपदिकम् ( 1-2-45) .

  

अत्र योग्नुशासनम् (३-१७) -- शब्दार्थप्रत्ययानाम् इतरेतराध्यासात् संकरः तत्प्रविभागसंयमात् सर्वभूतरुतज्ञानम्

  

व्यासभाष्यम् - शब्द एव अर्थः , अर्थ एव ज्ञानम् , ज्ञानमेव शब्दः !

  

महाभाष्यम् (पस्पशा) - येनोच्चारितेन् सास्नालाङ्गूलककुदविषाणिनां संप्रत्ययो भवति स शब्दः (संप्रत्ययः = ज्ञानम्)

  

शक्तिग्राहकशिरोमणिः अनादिवृद्धव्यवहार एव !

  

अत्र वाक्यपदीयम् - पदकाण्डः - सम्बन्धसमुद्देशः --

  

ज्ञानं प्रयोक्तुर्बाह्यो’र्थः स्वरूपं च प्रतीयते !

शब्दैरुच्चरितैस्तेषां संबन्धो’स्तीति गम्यते !! 1

  

उच्चरितैः शब्दैः प्रयोक्तुः ज्ञानम् , बाह्यार्थः घटपटादिरूपः , शब्दस्वरूपम् च ज्ञायते ! (अतः ) तेषां = वक्तुः ज्ञानस्य , बाह्यार्थस्य , शब्दस्वरूपस्य च संबन्धः अस्तीति गम्यते = अनुमीयते !

  

-- ज्ञानरूपः अर्थ् एव शब्दवाच्यः

  

अत्र शब्दार्थयोः योग्यता संबन्धः -- इन्द्रियाणां स्वविषयेषु ...

  

वक्तुः ज्ञानस्य शब्दस्य च कार्यकारणसंबन्धः --

  

शब्दः कारणमर्थस्य स हि तेनोपजन्यते !

तथा च बुद्धिविषयादर्थाच्छब्दः प्रतीयते !! 32

  

अर्थः = अर्थज्ञानम्

  

अभिन्नकालामर्थेषु भिन्नकालेष्ववस्थिताम्!

प्रवृत्तिहेतुं सर्वेषां शब्दानामौपचारिकीम् !!

एतां सतां पदार्थो हि न कश्चिदतिवर्तते !

सा च सम्प्रतिसत्तायाः पृथक्भाष्ये निदर्शिता !! 50,51

  

, अर्थभेदनिरूपणस्य च  
\> ज्ञानभेदनिबन्धनत्वात् , ज्ञानभेदस्यार्थाभेदात्तदनभिधानेऽभिधानाभावात् ,  
\> अर्थभेदाभिधाने वा तत एव सिद्धेस्तदभिधानानुपपत्तेः , तद्धेतुतया तु तत्कल्पने  
\> ताल्वादिव्यापारस्यापि वाच्यत्वप्रसङ्गात् , स्वाभाविकश्शब्दार्थयोस्सम्बन्ध -  

\> इति स्थितिः\* ।"

  

तस्मात् ज्ञानभेदनिमित्तत्वम् अर्थभेदनिरूपणस्य -- बाह्यार्थाभावे’पि बौद्धार्थस्य सत्वात् !

  

ज्ञानस्य अनभिधाने प्रयोगस्याभावात् !

  

यदि संबन्धः कल्पितः , न तु स्वाभाविकः , तर्हि ताल्वादिव्यापारो’पि
कल्पित इति तस्यापि वच्यत्वप्रस्ंगः !

  

धन्यो’स्मि

  

  

  

  

  

  

  

  

  
  

2011/12/19 NARAYANAN E R \<[drerna...@gmail.com]()\>



  
  

  

--  
Prof.Korada Subrahmanyam  
Professor of Sanskrit,  
CALTS,  
University of Hyderabad 500046  
Ph:09866110741(R),91-40-23010741,040-23133660(O)  
  
  
  
  
  

