+++
title = "004 narayanan er"

+++
[[narayanan er	2011-12-27, 16:33:58 [Source](https://groups.google.com/g/bvparishat/c/KYyv-xMN2CQ)]]



> 2011/12/17 श्रीमल्ललितालालितः > \<[lalitaalaalitah@lalitaalaalitah.com](https://mail.google.com/mail/h/1dqrc8brvnsr9/?&v=b&cs=wh&to=lalitaalaalitah@lalitaalaalitah.com)\>  
> **स्वाभाविकश्शब्दार्थयोस्सम्बन्ध - इति स्थितिः** ।"  

  

किमेतत्स्वाभाविकत्वं नाम पदतदर्थयोस्सम्बन्धस्य । कथं वैतदुपपन्नं , नूतनवस्तूनां नूतनशब्देनाभिधाने स्वाभाविकत्वस्य वक्तुमयुक्तत्वात्।  
  

वाचकत्वं हि शब्दविशेषस्य नियत आत्मा। सङ्केतव्युत्पत्तिकालादारभ्य वाचकत्वाविनाभावेन शब्दविशेषस्य प्रसिद्धत्वात्। स्वाभिप्रायगमकचेष्टाविशेषः सङ्केतः प्रज्ञप्तिर्वा। असङ्केतितं न किमपि पदमर्थस्य वाचकम्। उपपत्तिस्तु स्वाभिप्रायगमकचेष्टाविशेषत्वबलेन पदानां वाचकत्वकल्पनया। नूतनवस्तूनामपि सामग्रीवैचित्र्यादर्थान्तरावगतिः, स्वाभाविकत्वेऽपि न काचिदयुक्तिः, वाच्यस्य वाऽर्थान्तरस्य वा विवक्षया तत्तदर्थावबोधः।  
  
  
  
  

