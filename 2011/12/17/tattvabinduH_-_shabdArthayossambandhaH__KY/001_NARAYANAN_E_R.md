+++
title = "001 NARAYANAN E R"

+++
[[NARAYANAN E R	2011-12-19, 15:50:51 [Source](https://groups.google.com/g/bvparishat/c/KYyv-xMN2CQ)]]



आचार्य,  
मूले-शब्दादर्थप्रतीतिरुपपद्यते इत्यतः पदतदर्थबोधयोः सम्बन्ध उपैति।  
अर्थभेदं निरूपयितुं ज्ञानभेदो निबद्धः इति हेत्वन्तरम्। एतत् अर्थाभेदेन अन्वेति।  
ज्ञानभेदस्य अर्थे अभेदात्, पदार्थसम्बन्धानभिधाने अभिधानं नास्ति इत्यतः  
शब्दार्थयोः सम्बन्धः स्वाभाविक इति कल्पनीयम्। अर्थाभेदत्वं अभिधानाभावं  
प्रत्यन्वेति।  
अर्थभेदस्य अभिधानेनापि तयोः सम्बन्धस्य अभिधानं न उपपद्यते,  
तदनुपपत्तिहेतोः सम्बन्धकल्पने, अर्थभेदाभिधानमपि अभिधानाभावं  
प्रत्यन्वेति।  
अभिधानार्थं स्थानप्रयत्नाद्यपि वाच्यत्वं प्राप्नुयादिति हेतुकल्पनायां  
आनन्त्यं प्रतीयते। तस्मात् स्वाभाविकश्शब्दार्थयोस्सम्बन्धः इति  
कल्प्यते।  
इत्यल्पीयसी मे मतिः।  
नारायणः।

  
On 12/17/11, श्रीमल्ललितालालितः \<[lalitaa...@lalitaalaalitah.com]()\> wrote:  
\> \*तत्त्वबिन्दौ \*तावच्छब्दार्थयोसम्बन्धस्य स्वाभाविकत्वोपपादनायोक्तं -  
\> "\*तत्रानादिवृद्धव्यवहारपरम्परायां पदतदर्थसम्बन्धबोधोपाये सति असत्यपि

  
\> सम्बन्धरि शब्दादर्थप्रतीतेरुपपत्तेः , अर्थभेदनिरूपणस्य च  
\> ज्ञानभेदनिबन्धनत्वात् , ज्ञानभेदस्यार्थाभेदात्तदनभिधानेऽभिधानाभावात् ,  
\> अर्थभेदाभिधाने वा तत एव सिद्धेस्तदभिधानानुपपत्तेः , तद्धेतुतया तु तत्कल्पने  
\> ताल्वादिव्यापारस्यापि वाच्यत्वप्रसङ्गात् , स्वाभाविकश्शब्दार्थयोस्सम्बन्ध -  

\> इति स्थितिः\* ।"  
\> - इति ।  
\> तत्र \*तत्त्वविभावना \*टीका नोपलभ्यते ।  
\> \*टिप्पण्यां \*तु -  
\> "\*वृद्धव्यवहारपरम्परारूपे शब्दार्थसम्बन्धज्ञानकारणे सति अनेन शब्देनायं

  
\> बोध्य इत्युपदेष्टर्यसत्यपि बोधदर्शनात् , तत्तदर्थगतभेदप्रतिपादनस्य  
\> तत्तद्विषयकज्ञानाकारभेदप्रयुक्तत्वात् , ज्ञानगतवैलक्षण्यस्य विषयतासम्बन्धेन  
\> तत्तदर्थरूपतयाऽर्थाभेदात् , ज्ञानगतवैलक्षण्यस्य वस्तुतस्सत्त्वेऽपि तस्य  
\> बोधविषयत्वाभावेन पदेषु तत्तज्ज्ञानगतवैलक्षण्यनिरूपितशक्तेर्वक्तुमशक्यतया ,  
\> अर्थानामिव तत्तदर्थगतवैलक्षण्यस्यापि वाच्यत्वाङ्गीकारे तावन्मात्रेण  
\> शक्त्यैवेतरव्यावृत्ततत्तदर्थविषयकशाब्दधिय उपपादयितुं शक्यतया , अन्वयांशे  
\> पदवाच्यताभ्युपगमवैयर्थ्यात् , अर्थगतवैलक्षण्यबोधस्य  
\> त्वन्वयप्रयोज्यत्वमात्रेण  
\> स्वरूपतोऽर्थाभेदात्तद्वैलक्षण्यनिर्वाहकान्वयांशस्यापि वाच्यत्वाभ्युपगमे  
\> भिन्नभिन्नार्थबोधकारणीभूतपदप्रत्यक्षकारणपदोच्चारणकुक्षिप्रविष्टताल्वादिव्यापारस्यापि  
\> परम्परयेतरव्यावृत्तार्थबोधं प्रत्युपयोगित्वेनानिष्टस्य वाच्यत्वस्यापत्तेः ,  

\> शब्दार्थसम्बन्धस्स्वाभाविक एव - इति सिद्धान्त - इत्यर्थः ।\*"

  
\> - इत्युक्तम् ।  
\> शब्दार्थयोस्सम्बन्धस्य स्वाभाविकत्वे हेतूनामन्वयः कथम् । हेतुग्रन्थानां वा  
\> कथं परस्परमन्वयः । टिप्पणी वा कथमपरार्द्धे मूलानुगा ।  
\>  

\> \*श्रीमल्ललितालालितः \<<http://www.lalitaalaalitah.com/>\>  
\> lalitAlAlitaH \<<http://about.me/lalitaalaalitah/bio>\>\*  
\>  
\> --  
\> अथ चेत्त्वमिमं धर्म्यं संग्रामं न करिष्यसि।  
\> ततः स्वधर्मं कीर्तिं च हित्वा पापमवाप्स्यसि।।  
\> तस्मादुत्तिष्ठ कौन्तेय युद्धाय कृतनिश्चयः।  
\> निराशीर्निर्ममो भूत्वा युध्यस्व विगतज्वरः।। (भ.गी.)  
\>  

