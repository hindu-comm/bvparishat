+++
title = "000 Iragavarapu Narasimhacharya"

+++
[[Iragavarapu Narasimhacharya	2011-12-19, 22:08:57 [Source](https://groups.google.com/g/bvparishat/c/H1Q068VPo98)]]



तिरुप्पावै----पञ्चमं पाशुरम्----"मायनै मन्नु"------स्वादयन्तु।

तमिळम् :-"मायनै मन्नु वडमदुरै मैन्दनै, तूय पेरुनीर् यमुनत्तुऱैवनै,

                     आयर् कुलत्तिनिल् तोन्रुम् मणिविळक्कै, तायैक्कुडल् शेय् द दामोदरनै,

       तूयोमाय् वन्दु नां तूमलर् तूवित्तोळुदु, वायिनाल् पाडि मनत्तिनाल् शिन्दिक्क,

                     पोयपिळैयुम् पुगुदरुवा निन्रनवुं तीयिनिल् तूशाग्ं शेप्पेलोरेम्बावाय्॥"

संस्कृतम् :-श्रेमायिनं धनद दिङ्मधुराधिनाथं गम्भीरनिर्मलपयो यमुनातटस्थम्।

                      श्रीगोपभद्रकुलभासि मणिप्रदीपं दामोदरं तु जननीगुरुगर्भसूर्यम्॥

       आगत्य शुद्धकरणाः परिशुद्धपुष्प जातं समर्प्य परमाञ्जलिमुद्रयाऽद्य।

                      वाचा प्रगाय मनसा च विचिन्त्य नूनं चेत्संश्रयेम गतपापमनागतं वा॥

       दूयेत साधु दहने तदिषीकतूलं प्रोतं यथा स्मरत गोपवधूललामाः।

                      ध्येयः फ्लं च करणं च स एव कृष्णः वृत्तं निसर्गमधुरं व्रतमस्मदीयम्॥

तात्पर्यम् :--गोदादेवी (आण्डाळ्) प्रथमपाशुरे व्रतस्य लक्ष्यं तत्साधनञ्चोक्तवती। द्वितीये प्राप्यप्रापकद्वयमुक्त्वा कृत्याकृत्यादीनि कथितवती। तृतीये तु,

        भगवदनुभवसहकारिणां अभीष्टसिद्ध्यर्थं भगवत्सन्निधौ प्रार्थनावश्यकतां घोषितवती। चतुर्थे भगवदेकप्रवणानां पर्जन्यादि देवता अपि

        साहाय्यङ्कर्तुमुद्युक्ता भवेयुरिति निजगाद। पञ्चमपाशुरेऽस्मिंस्तु,उत्तरमधुराधिपतिं,यमुनातटविहारिणं,गोपकुलस्य मङ्गळदीपं,पालकमातुः

        यशोदायाः कीर्तेः प्रकाशकं, तस्याः दाम्ना बद्धोदरत्वेन
चेतनेषु विषये आत्मनस्सौलभ्यतां प्रदर्शितवन्तं,आश्चर्यगुणचेष्टितं श्रेकृष्णं मनसा,वाचा,कर्मणा च स्तुत्वा प्रार्थयामश्चेत्, सञ्चितागामिपापास्सर्वे नश्यन्तीत्युवाच।

पाशुरस्य प्रतिपदार्थः :--मायनै=आश्चर्यगुणचेष्टितं;मन्नु वडमधुरै मैन्दनै=उत्तरमधुराभूमीश्वरं;तूयपेरुनीर्=परिशुद्धाधिकजलसहित;यमुनैत्तुरैवनै=यमुना

तीरवासिनं;आयर् कुलत्तिनिल्=गोपवंशे;तोन्रुं=प्रकाश्यमान;मणिविळक्कै=मणिदीपं;तायैक्कुडल्=जनन्याः यशोदायाः गर्भं(मनः);विळक्कं शेय् द=प्रकाशयन्तं;दामोदरनै=बद्धोदरं;नाम्=वयम्;तूयोमाय्=परिशुद्धास्सन्तः वन्दु=आगत्य;;तू=पवित्राणि;मलर्=पुष्पाणि;तूवि=समर्प्य;तोळुदु=संसेव्य;

वायिनाल्=वाचा:पाडि=स्तुत्वा:मनत्तिनाल्=मनसा:शिन्दिक्क=ध्यात्वा:(ध्यायामश्चेत्) पोयपिळैयुम्=सञ्चितपापाः;पुगुदरुवानिन्रनवुम्=आगामिपापाः:; तीयिनिल्=अग्नौ:तूशाग्ं=तूलमिव-कार्पासमिव:(नश्यन्ति)

अभिवाद्य,

ऐवियन्।

                                   
           

