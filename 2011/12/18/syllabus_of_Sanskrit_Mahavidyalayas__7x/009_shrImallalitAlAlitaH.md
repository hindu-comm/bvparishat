+++
title = "009 श्रीमल्ललितालालितः"

+++
[[श्रीमल्ललितालालितः	2011-12-20, 10:13:12 [Source](https://groups.google.com/g/bvparishat/c/7xMInCPimho)]]



नैयायिकादिभिः प्रणीतानि लक्षणानि सर्वथा दुष्टानीति यस्य प्रतीतिस्तेन न्यायसूत्रतदनुकूलव्याख्यादीनां परित्याग एवोचितः , स्वन्त्रमतप्रतिपादने आयासश्च विधेयः ।  
ननु परिष्कारमात्रस्यास्वीकारे दुष्टग्रन्थेषु श्रद्धैव त्वया प्रकटिता । न चैषा परीक्षकैरादरणीयेति चेत् ।  
न । परिष्कारस्यानिषेधात् । परिष्कारव्याजेन सूत्रग्रन्थादीनां सर्वथा दुष्टत्वप्रतिपादनस्यैव हेयत्वस्य विवक्षितत्वात ।  
यो हि ग्रन्थविशेषाश्रयेण परिष्कर्त्ताहमेतस्य मतस्येति शोधने प्रवृत्तोऽपि स्वमूलमेव निरस्यति , तेन मतमेव नूतनं स्वतन्त्रग्रन्थरचनादिभिः प्रवर्त्तनीयं न तु प्राचीनग्रन्थव्याख्यायां प्रवर्त्तितव्यं , यथा द्वैतनिरासे प्रवृत्तेनाद्वैतमतम् ।  
  

**[श्रीमल्ललितालालितः](http://www.lalitaalaalitah.com/)  
[lalitAlAlitaH](http://about.me/lalitaalaalitah/bio)**

  
  
  

