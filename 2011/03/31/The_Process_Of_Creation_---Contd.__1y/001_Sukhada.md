+++
title = "001 Sukhada"

+++
[[Sukhada	2011-04-07, 12:29:32 [Source](https://groups.google.com/g/bvparishat/c/1yrRhwhNaFk)]]



\<\<\<सृष्टिकाले प्रजापतिः विना साधनान्तरं स्वीयसामर्थ्येनात्मनश्शरीरं जगदाकारेण सृष्ट्वा,तदनु विविधशरीरेषु स्वयं चिदॄपेण प्रविवेश। अत्र श्रुतिश्चैवं वदति। श्रुतिः॥"विधाय लोकान् विधाय भूतानि। विधाय सर्वाः प्रदिशो दिशश्च। प्रजापतिः प्रथमजा ऋतस्य।आत्मना आत्मान मभिसंविवेशेति।" (तात्पर्यम्) सत्यरूपात्मकात्परब्रह्मणः प्रथमं प्रजापतिराविर्भूयभूरादिलोकान्,प्राणिनः,आकाशादि भूतानि,प्राच्यादिदिशः,आग्नेयादिविदिश श्च सृष्ट्वा तदनु स्वयं स्वकीयचैतन्येन स्वशरीरात्मके जगति सर्वत्र समुचितरीत्या प्रविवेशेति बोद्धव्यम्। \>\>\>  
  
विषये अस्मिन् सर्वदैव शङ्कैका मम मनसि उद्भवति \| सा चेयम् - यदि प्राणिनः, जगदित्यादिकञ्च सर्वं परब्रह्मणः (यस्य सत्-चित्-आनन्द-ज्ञानस्वरूपादयोsपि गुणाः) समुद्भूतम्, तर्हि कथं प्राणिनः अज्ञान-दुःखादिग्रस्ता भवन्ति \| यथा हिरण्यात् समुद्भूतं कुण्डलं हिरण्यगुणं न जहाति तथैव आनन्दस्वरूपात्, ज्ञानस्वरूपात् च परमात्मनः समुद्भूता प्राणिन: आनन्द-ज्ञानरूपं परब्रह्मस्वरूपं विहाय कथं अज्ञान-दुःखादिकं प्राप्नुवन्ति ?  
  
विद्वज्जनकृपाभिलाषिणी,  
सुखदा  

2011/3/31 iragavarapu narasimhacharya \<[insac...@gmail.com]()\>  



>   
> --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  

  
  
  
--  
Sukhada  

