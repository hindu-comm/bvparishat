+++
title = "000 iragavarapu narasimhacharya"

+++
[[iragavarapu narasimhacharya	2011-03-31, 10:31:57 [Source](https://groups.google.com/g/bvparishat/c/1yrRhwhNaFk)]]



प्रिय विद्वत्सुहृदः,  
सादरम्प्रणम्य। अत्रेदमधेयम्। "The Process Of  
Creation--(पूर्वतोऽनुवर्तते)--"जगतः उदककार्यत्वे युक्तिः:"  
श्रुतिः॥"तस्मादिदग्ं सर्वग्ं शिथिल मिवाऽध्रुव मिवाऽभवत्।" (अरुणम्)  
(तात्पर्यम्) उदकानि पाषाणानीव न सुदृढानि। शिथिलान्येव।  
तादृशोदकेभ्योत्पन्नत्वात्सर्वञ्जगच्छिथिलमिवाऽनित्यमिव दृश्यते।  
जगतः दार्ढ्योपाये श्रुतिः॥"प्रजापति र्वा व तत्। आत्मनाऽऽत्मानं विधाय।  
तदेवानुप्राविशत्।"  
(तात्पर्यम्) एतज्जगत्केवलमुदककार्यमेवास्ति चे च्छिथिलं स्यात्। परन्तु  
न तथाऽनुभूयते।यतोह्येतज्जगतः प्रजापतिरूपत्वात्। अत्र  
लौकिकदृष्टान्तस्त्वेवमस्ति। लॊके घटे वयमंशद्वयं पश्यामः। मृदंश एकः।  
पृथुबुध्नोदरांशो(अर्थात्-प्रजापत्यंशः) ऽपरः। घटे इव अत्र जगति  
अंशद्वयमस्ति। प्रजापत्यंश एकः। नामरूपांशोऽपरः। एतद्द्वयोर्नामरूपांशस्य  
कार्यत्वात्तस्य शैथिल्यसत्त्वेपि सच्चिदानन्दरूपप्रजापत्यंशस्य  
सत्त्वात्तस्य दार्ढ्यमस्ति।  
सृष्टिकाले प्रजापतिः विना साधनान्तरं स्वीयसामर्थ्येनात्मनश्शरीरं  
जगदाकारेण सृष्ट्वा,तदनु  
विविधशरीरेषु स्वयं चिदॄपेण प्रविवेश। अत्र श्रुतिश्चैवं वदति।  
श्रुतिः॥"विधाय लोकान् विधाय भूतानि। विधाय सर्वाः प्रदिशो दिशश्च।  
प्रजापतिः प्रथमजा ऋतस्य।आत्मना आत्मान मभिसंविवेशेति।"  
(तात्पर्यम्) सत्यरूपात्मकात्परब्रह्मणः प्रथमं प्रजापतिराविर्भूय  
भूरादिलोकान्,प्राणिनः,आकाशादि  
भूतानि,प्राच्यादिदिशः,आग्नेयादिविदिश श्च सृष्ट्वा तदनु स्वयं  
स्वकीयचैतन्येन स्वशरीरात्मके  
जगति सर्वत्र समुचितरीत्या प्रविवेशेति बोद्धव्यम्। इति शम्॥  
अभिवाद्य,  
ऐएन्नेस्।\<ऐएन्नेस्साचार्य॒जीमेयिल्.काम्>  

