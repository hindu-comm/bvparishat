+++
title = "001 hnbhat B.R."

+++
[[hnbhat B.R.	2011-03-06, 21:59:54 [Source](https://groups.google.com/g/bvparishat/c/6EBA9DRCCds)]]



2011/3/6 Dr.E.Mahabala Bhatta \<[bhatta....@gmail.com]()\>

> **अयि भोः विद्वत्तल्लजाः, महानुभावाः, मन्मनसि एकः संदेहः। > श्रीमद्वाल्मीकिरामायणे श्रीरामचंद्रप्रभोः पिता दशरथः वर्तते ननु! तस्य > महानुभावस्य निजनाम अन्यदस्ति वा? यदि अस्ति किं तत्? कृपया यदि भवंतः > मां बोधयंति तर्हि महान् उपकारः भवेत्। महर्षेः ऋष्यशृंगस्य भार्यायाः > शान्तायाः पिता रोमपादः इति आसीत् तस्यापि दशरथः इति नाम आसीदिति > श्रूयते। परंतु सः न। श्रीरामस्य पितुः दशरथस्य निजनाम किमिति मयि > जिज्ञासा उद्भूता अस्ति। एकः प्रथितयशाः महानुभावः मामेवं पप्रच्छ। तदा > मम सकाशे तस्मै दातुमुत्तरं नासीत्।**  
> --  
>   

  

महाकवेर्भवभूतेस्तु तादृशः सन्देहो नासीदेव, यतः स उत्तरे रामचरिते एवमाह -

  

कन्यां दशरथो राजा शान्तांनाम व्यजीजनत्/ अपत्यकृतिकां राज्ञे लोमपादाय तां ददौ //१.४//  
विभाण्डकसुतस्तामृष्यशृङ्गउपयेमे/तेनद्वादशवार्षिकंसत्रमारब्धम्/तदनुरोधात्कठोरगर्भामपिवधूंजानकींविमुच्यगुरुजनस्तत्रगतः/

  

इति। अपत्यकृतिकाम् = दत्तपुत्रिकारूपेण, रोमपादाय ददौ, तस्याः पिता दशरथ एव, रोमपादस्तु अन्यः इति। तस्यैव दशरथ इति नामान्तरमिति सन्देहस्य प्रमाणमन्विष्यतां प्रथमम्। ततश्च तस्य निवारणे प्रयत्नं कुर्मः। शङ्कायाः प्रथममुत्थापनमपेक्ष्यते, अनन्तरमेव तस्या निवारणमपेक्षणीयमिति क्रमः।

  

दशरथेन तमेव ऋष्यशृङग शान्तासंबन्धिनं जामातरमानीय श्रीरामादयः पुत्रा लब्धा इति चम्पूरामायणे ऽपि प्रतिपादितमेव राज्ञा भोजदेवेन। तत्र प्रमाणान्तराण्यपि अत्रैव समूहे उपस्थापितानि प्राक् कदाचित् -

  

<https://groups.google.com/group/bvparishat/browse_thread/thread/ae09153d497f06c5?hl=en&pli=1>

  

तद् द्रष्टुमपि शक्यमेव। इदानीं रोमपादस्य अङगराजस्य दशरथ इति नामासीदिति स्थापनीयं प्रथमम्। अत्रैवाभ्यर्थना मे। ममापि तत्र जिज्ञासा वर्तते तत्र किं प्रमाणमिति। मान्यान् सदस्यानत्र सविनयं प्रार्थये।



--  
Dr. Hari Narayana Bhat B.R.  
EFEO,  
PONDICHERRY  

