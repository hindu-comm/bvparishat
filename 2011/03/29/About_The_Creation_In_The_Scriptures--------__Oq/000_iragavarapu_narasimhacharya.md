+++
title = "000 iragavarapu narasimhacharya"

+++
[[iragavarapu narasimhacharya	2011-03-29, 12:12:31 [Source](https://groups.google.com/g/bvparishat/c/OqgvQTGXTbw)]]



Dear Scholar Friends,  
praNamya. ".About The Creation In The Scriptures"  
---------------------------------------------------  
श्रुतिः॥"आपो वा इद मासन् त्सलिलमेव। स प्रजापति रेकः पुष्करपर्णे समभवत्।  
तस्यान्तर्मनसि काम स्समवर्तत। इदग्ं सृजेयमिति। तस्मा द्यत्पुरुषो  
मनसाऽभिगच्चति। तद्वाचा वदति। तत्कर्मणा करोति।  
तदेषाभ्यनूक्ता।"(अरुणम्,२७ अनु)  
(तात्पर्यम्) उपर्युक्ता श्रुतिः सृष्ट्यादौ प्रजापतेर्मनसि  
कामस्योत्पत्तिं दर्शयति। दृश्यमानमिदं जगत् उत्पत्तेः  
पूर्वमुदकरूपेणैवासीत्। तदुदकमध्यस्थिते पुष्करपर्णे जगदीश्वरः  
प्रजापतिराविर्बभूव। तस्य मनसि सर्वमिदं जगत्स्रष्टुमिच्छा जाता। एवं  
वाक्छरीरप्रवृत्तेः पूवं प्रजापतेर्मनसि सर्वप्रवृत्तिहेतुभूतो कामः  
आविरासीत्। अतः प्रजापतेस्सन्ततौ उत्पन्नाः सर्वे पुरुषाः कार्योत्पत्तेः  
पूर्वं ’कार्यङ्करणीय"मिति प्रथमं मनसा आलोच्य,ततः तदेव वाचा उक्त्वा,ततः  
तदेव शरीरव्यापारेण कुर्वन्तस्सन्ति।"  
अस्मिन्नेव विषये शाखान्तरगता ऋगप्येकाऽस्ति। पश्यामस्तावत्।  
श्रुतिः॥"कामस्तदग्रे समवर्तताधि। मनसो रेतः प्रथमं यदासीत्। सतो  
बन्धुमसति निरविन्दन्।  
हृदि प्रतीष्या कवयो मनीषेति।"(अरुणम्)  
(तात्पर्यम्) यदा मनसः प्रथमं कार्यं (कामः) बहिर्गतमासीत् तदा "सर्वं  
सृजेय"मिति प्रजापते  
रभिलाषोऽधिको जातः। तस्मिन्नेव समये पूर्वा सृष्टिः विलीना जाता।  
जगत्कारणभूतेऽव्यक्ते  
सृज्यमानाः प्राणिनः तत्तत्कर्मफलभॊगायोऽद्युक्ता अपि भवन्तस्सन्ति।  
एतादृशस्तितौ प्रजापतेः  
स्रष्टुमिच्छा जाता इति।"  
तत्तत्सृष्टिषु विद्यमानाः प्रजापतयः मेधाविनो नियन्तारश्च। ते स्वेषां  
चित्तेषु प्रथमं निश्चित्य विद्य  
मानस्य जगतः उत्पत्तिहेतुत्वेन काम एव कारणमिति  
निष्कर्षेणोक्तवन्तः।सर्वसृष्टिप्रवर्तकाः सर्वे  
प्रजापतयः स्रष्टुमिच्छारूपं काममेव प्रथमं प्राप्ता इत्यवगन्तव्यम्।  
प्रजापतेः काममाहात्म्यवेदनफलमप्येवस्ति। अत्र श्रुतिः।"उपै नं तदुपनमति।  
यत्कामो भवति  
य एवं वेद।’(अरुणम्)  
(तात्पर्यम्) प्रजापतेः काममाहात्म्यवेदी जनः यदिच्छति तद्वस्तु  
सन्निहितदेशकालेषु तं प्राप्नोती  
ति। कामानन्तरसृष्टिमग्रिमलेखेषु पश्यामः। ( अनुवर्तते)  
Regards,  
ins\<[insac...@gmail.com]()\>  

