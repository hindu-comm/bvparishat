+++
title = "000 iragavarapu narasimhacharya"

+++
[[iragavarapu narasimhacharya	2011-03-29, 18:52:42 [Source](https://groups.google.com/g/bvparishat/c/Z2tkR_X7g_w)]]



प्रिय विद्वत्सुहृदः,  
प्रणम्य। अत्रेदमवधेयम्। "प्रजापतेः  
कामानन्तरसृष्टिः। (पूर्वतोऽनुवर्तते)  
श्रुतिः॥"स तपोऽतप्यत। स तप स्तप्त्वा। शरीर मधूनुत। तस्य य  
न्माग्ंसमासीत्। ततॊऽरुणाः  
केतवॊ वातरशनाः ऋषय उदतिष्ठन्। ये नखाः। ते वैखानसाः। ये वालाः।ते  
वालखिल्याः।  
यो रसः। सोऽपाम्।" (अरुणम्)  
(तात्पर्यम्) कामोत्पत्तेरनन्तरं स प्रजापतिः सिसृक्षया "स्रष्टव्यं  
वस्तु कि"मित्यात्मकं तपश्चकार।  
ततः स्रष्टव्यान् वस्तुविशेषान् निश्चित्य आत्मनः शरीरं प्रकम्पितमकरोत्।  
तथा प्रकम्पितशरीरगतमांसात् अरुण,केतु,वातरशन नामका ऋषयस्समुद्भूताः।  
"अरुषः जाताः अरुणाः"--क्रोधरहितशरीरादुत्पन्नत्वेन अरुणा  
इति,तप्तशरीरादुत्पन्नत्वेन केतव इति"वातं शुष्कं रशना शरीरं येषां  
ते"इति व्युत्पत्या वातरशना इति, शरीरगतनखेभ्यः उत्पन्नत्वाद्वैखानसा इति  
विविधैर्नामभिस्ते व्यवह्रियन्ते। वालजत्वेन, सूक्ष्मरोमोद्भूतत्वेन,  
सौक्ष्म्याद्दुर्निरूपत्वेन च ये वालाः ते वालखिल्या अभवन्।  
प्रकम्पिताच्छरीरात् गळितस्य रसस्य सारांशः उदकमध्ये कूर्म आसीत्। तेन सह  
प्रजापतेस्संवादस्त्वेवमस्ति।  
कूर्मेण प्रजापतेस्संवादः।श्रुतिः॥"अन्तरतः कूर्मं भूतग्ं सर्पन्तम्।  
तमब्रवीत्। मम वै त्वङ्माग्ं  
सा। समभूत्। ने त्यब्रवीत्। पूर्वमेवाऽहमिहाऽसमिति। तत्पुरुषस्य  
पुरुषत्वम्। स सहस्रशीर्षा पुरुषः। सहस्राक्षस्सहस्रपात्।  
भूत्वोदतिष्ठत्। तमब्रवीत्। त्वं वै पूर्वग्ं समभूः। त्वमिदं पूर्वः  
कुरुष्वेति।" (अरुणम्)  
(तात्पर्यम्) एवं जलमध्ये जातं सत् तत्रैव चरन्तं कूर्मं  
प्रजापतिरेवमवादीत्।"भॊ कूर्म,त्वं मम  
शरीरमांसरसादुत्पन्नोऽसि।"तदा कूर्मः"भॊ प्रजापते! नाहं  
त्वच्छरीररसादुत्पन्नोऽस्मि।किन्तु,कूर्मा  
काररूपेण शरीरमेव एवमभूत्।  
सर्वगतनित्यचैतन्यस्वरूपवत्त्वादेतच्छरीरोत्पत्तेः पूर्वमेवऽहमत्रास्मि।  
स कूर्मरूपी परमात्मैव। सः "पूर्वमास"मित्युक्तवान्। अतः परमात्मनः  
"पुरुष"इति नाम सुसम्प  
न्नमभूत्। तत्कूर्मशरीरवर्ती परमात्मा एवमुक्त्वा स्वस्य सामर्थ्यं  
प्रकटयितुं विराड्रूपं स्वीकृत्य  
सहस्रसङ्ख्याकैः शिरोभिः, तथैव नेत्रैः,पादैश्च स्वयमाविर्बभूव। तदा स  
प्रजापतिरेतद्विराड्रूपं दृष्ट्वा  
तत्रत्यं परमात्मानमेवमवादीत्।"भॊ परमात्मन्! मच्छरीरात्पूर्वमेव  
भवतस्सदा स्थितिहेतोः मत्तः  
पूर्वभावी त्वम्।भवानेवेदं जगत्सर्वं सृजतु।"इति"तदनु परमेश्वरः  
स्वयंमरुणकेतुकाग्निरूपी भवन्  
एतच्छृष्टेः पूर्वं सिद्धवत्स्थितात् महाजलात् स्वेन अञ्जलिना  
कतिपयान्युदकानि गृहीत्वा स्वस्य  
अग्रभागे पूर्वस्यां दिशि तदुदकरूपमभीष्टकं"एवाह्येवे"त्यादि मन्त्रेण  
उपधानमकरोत्।तन्मन्त्रतात्प  
र्यन्त्वेवमस्ति।(तात्पर्यम्)"अयनशीलिन्भॊः आदित्य!,समस्तकामप्राप्तेः  
त्वमेव साधनमसि।अपेक्षि  
तानां सर्वेषां कामानां मूलभूतोसि त्वम्।"इत्युक्तवान् स कूर्मः।"अथारुणः  
केतु रुपरिष्ठात्"इत्येत  
च्छृत्यापि "अरुणकेतुकाग्निरूपी स कूर्म  
एवेत्यवगतम्भवेत्।(सृष्टिप्रकारस्त्वग्रे अनुवर्तिष्यते)  
अभिवाद्य,  
ऐएन्नेस्\<ऐएन्नेस्साचार्य॒जीमेयिल्.काम्>  

