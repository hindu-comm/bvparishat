+++
title = "000 iragavarapu narasimhacharya"

+++
[[iragavarapu narasimhacharya	2011-03-30, 19:59:21 [Source](https://groups.google.com/g/bvparishat/c/IJ0U6ylWWws)]]



Dear Scholar Friends,  
PraNamyA. "About The Creation In The  
Scriptures----------Contd--------Process Of Creation."  
----------------------------------------------------------------------------------------------------------  
सृष्टिप्रकारः। (दक्षिणादि दिगुत्पत्तिः)  
"एवाह्येवे"त्यादि मन्त्रेण पूर्वस्यां दिशि उदकरूपाभीष्टकोपधानस्य  
क्रियमाणत्वात्तत्रादित्यस्योदयात्  
सा दिक् पूर्वा बभूवे"ति,शिष्टानां दिशामुत्पत्तिं च वयमद्य जानीमः।  
दक्षिणादिदिगुत्पत्तिः।"श्रुतिः॥"अथाऽरुणः केतु र्दक्षिणत उपादधात्।  
एवाह्यग्न इति। ततो वा अग्नि रुदतिष्ठत्। सा दक्षिणा दिक्। अथाऽरुणः  
केतुः पश्चा दुपादधात्।एवाहि  
वायो इति। ततो वायु रुदतिष्ठत्। सा प्रतीची दिक्।अथाऽरुणः केतु रुत्तरत  
उपादधात्। एवाहीन्द्रेति। ततो वा इन्द्र उदतिष्ठत्। सोदीची दिक्।अथाऽरुणः  
केतु र्मध्य उपादधात्। एवाहि पूषन्निति। ततो वै पूषोदतिष्ठत्। सेयं दिक्।  
अथाऽरुणः केतु रुपरिष्ठा दुपादधात्।एवाहि देवा इति। ततो देवमनुष्याः  
पितरः। गन्धर्वाप्सरस श्चोदतिष्ठत्। सॊर्ध्वा दिक्।"  
(तात्पर्यम्) ततः अरुणकेतुकाग्निरूपी परमेश्वरः स्वस्य दक्षिणपार्श्वे  
"एवाह्यग्ने"ति मन्त्रेणोदका  
न्युपादधात्।"हे अग्ने! सर्वकामप्रदॊऽसि,सर्वत्र गन्तुं समर्थॊऽसि त्वम्।  
एह्यत्रे"ति तन्मन्त्रस्यार्थः।  
एवमाहूते सत्यग्नौ सोत्थित आसीत्सपदि तत्स्थलात्। सा दक्षिणा दिगभवत्।  
ततः स्वस्य पृष्ठ  
भागे "एवाहि वायॊ" इति मन्त्रेणोपादधात्। एवमेव "एवाहीन्द्रेति,एवाहि  
पूषन्नेति" मन्त्राभ्यामुत्त  
रतः,मध्ये च उदकान्युपादधात्। ततः शिरसः उपरि "एवाहि देवाः"इति मन्त्रेण  
ऊर्ध्वमभीष्टकस्यो  
पधानेन देवाः मनुष्याः पितरः गन्धर्वाप्सरसश्चोत्पन्नाः। देवानां  
कामप्रदत्वात्ते कामरूपिणस्सन्ति।  
पिशाचानामुत्पत्तिः।  
श्रुतिः।"या विपृषो विपरापतन्। ताभ्योऽसुरा रक्षाग्ंसि पिशाचा  
श्चोदतिष्ठन्। तस्मात्ते पराभवन्।  
विपृड्भ्यो हि ते समभवन्।" (अरुणम्)  
(तात्पर्यम्) ततः अञ्जलिना उपधानसमये ये उदबिन्दवः  
चितप्रदेशाद्बहिरबुद्धिपूर्वकं पतिताः तेषां  
नष्टप्रायत्वाद् तद्बिन्दुभ्यः असुराः,रक्षांसि,पिशाचा श्चोत्पन्नाः।एते  
अवान्तरजातयः। नष्टप्रायेभ्यः  
उदकबिन्दुभ्यः जननकारणेन ते देवेभ्यो पराभूताः।"इति।  
सृष्टिसङ्ग्रहप्रतिपादिका काचित् ऋक्।"अपो ह यद्बृहती र्गर्भ मायन्।  
दक्षं दधाना जनयन्ती  
स्स्वयम्भुम्। तत इमेऽध्यसृज्यन्त सर्गाः।अद्भ्योवा  
इदग्ं समभूत्। तस्मादिदग्ं सर्वं ब्रह्म  
स्वयम्भ्विति।"  
एषा ऋक् "अपो ह यत्" उदकेभ्यःप्रपञ्चितं सृष्टिं प्रतिपादयति। तात्पर्यमेवमस्ति।  
"वृद्धिशीलगर्भधारीणि,परमात्मनः आविर्भावे  
श्रद्धावन्ति,प्रौढान्युदकान्येव जगद्रूपगर्भम्प्रापुः।  
तद्विराड्रूपोदकगर्भादेव भूरादिलोकास्सर्वे सृष्टा इत्यर्थः।"अद्भ्यो वा  
इदमिति"ब्राह्मणवाक्यमपि  
एतद् ऋचं समर्थयति। कूर्मरूपिणा ब्रह्मणैव सर्वस्य जगतः सृज्यमानत्वा  
त्सर्वं जगदिदं ब्रह्मै  
वेति "तस्मादिदग्ं सर्वमि"त्युक्तम्। सर्वं जगदुदक्स्य परिणाम  
इति,उदकेभ्य एव हिरण्यगर्भः  
जात इति,स एव स्वयम्भुब्रह्मेति,उदकमध्ये पुष्करपर्णे उदकशरीरी  
प्रजापतिः(हिरण्यगर्भः)"अह  
मस्मी"त्युक्तवानिति,तस्य मनसि "इच्छा" जाता इति,तदिच्छया सृष्टिर्भवतीति  
ज्ञेयम्।(अनुवर्तते)  
Regards,  
ins\<[insac...@gmail.com]()\>  

