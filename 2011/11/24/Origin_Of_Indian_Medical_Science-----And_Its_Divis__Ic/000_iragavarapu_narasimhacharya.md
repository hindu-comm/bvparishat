+++
title = "000 iragavarapu narasimhacharya"

+++
[[iragavarapu narasimhacharya	2011-11-24, 06:15:22 [Source](https://groups.google.com/g/bvparishat/c/IciaclB-1hQ)]]



प्रिय विद्वत्सुहृदः,  
सादरम्प्रणम्य।"एकस्स्वादु न भुञ्जीत"विदितवृत्तान्ता अपि सर्वे मम अन्तःप्रेरणया पुनरेवं निवेद्यन्ते।।अत्रेदमवधेयं कृपया।  
आयुर्वेदः प्रथमं ब्रह्मणा श्लोकशतसहस्रात्मकोऽध्यायसहस्रात्मकः कृतः।ब्रह्मा एनं दक्षप्रजापतिमध्यापयामास।सोऽप्यश्विनौ देवौ। ताविन्द्रम्। स आत्रेयादीन्  
मुनीन्। ते तु अग्निवेश,बेताळ,जातुकर्णि,पराशर,हारीता,ऽ क्षतपाणीन्। ते प्रत्येकं स्वनामाङ्कितानि तन्त्राणि चक्रुः। ततः सुश्रुत,चरक,धन्वन्तरि वाग्भटादयः प्रत्येकं संहिताश्चक्रुरिति सम्प्रदायः।  
अष्टादशसु विद्यास्थानेषु मध्ये उपवेदान्तर्गतोऽथर्ववेदोपाङ्गभूतो विद्याविशेषोऽयमायुर्वेदः। अत्र त्रयः स्कन्धाः-हेतुस्कन्धः,लिङ्गस्कन्धः,औषधस्कन्धश्चेति।  
अस्य रोगविषयक,रोगनिवृत्तिसाधनज्ञानद्वारा रोगशान्तिः प्रयोजनम्। अत्राऽष्टौ स्थानानि। १.सूत्रम्,२.शारीरम्,३.ऐन्द्रियम्,४.चिकित्सा,५.निदानम्,६,विमानः,  
७.कल्पः,८.सिद्धिश्चेति। अस्याऽष्टावङ्गानि। १.कायः,२.बालः,३.ग्रहः,४.ऊर्ध्वाङ्गम्,५.शल्यम्,६.दंष्ट्रा,७.जरा,८.वृषः इति।  
अत्र कायोऽखिलधातुसम्पूर्णं शरीरम्, तद्विषया कायचिकित्सा नाम।;बालोऽसम्पूर्ण सकलधातुः,तद्विषयः कौमारभृत्यं नाम। ग्रहविषयाः भूतविद्यानाम।  
जत्रूर्ध्वं शरीरमूर्ध्वाङ्गम् ,तद्विषयो शालाक्यं नाम।शल्यम् शस्त्रम्, तद्विषयः शल्यं नाम।दंष्ट्रा विषम्,तद्विषयः अगदतन्त्रमित्युच्यते।जराविषयः रसायन  
तन्त्रमित्युच्यते। वृषविषयः वाजीकरणतन्त्रमित्युच्यते। एष दिङ्मात्रेण परिचयः  
अभिवाद्य,  
ऐवियन्।  
  

