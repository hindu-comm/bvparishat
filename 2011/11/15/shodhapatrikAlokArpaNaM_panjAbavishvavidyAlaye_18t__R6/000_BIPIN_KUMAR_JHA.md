+++
title = "000 BIPIN KUMAR JHA"

+++
[[BIPIN KUMAR JHA	2011-11-15, 06:31:02 [Source](https://groups.google.com/g/bvparishat/c/R6KRocOc-P8)]]



अयि गीर्वाणीसमाराधनतत्पराः!,

इहलोके मानवजीवने क्षणा आयान्ति यान्ति च। तत्र पुण्यास्ते क्षणाः यत्र  
भगवन्निर्देशनं श्रृण्वन् जनः किमपि महत्त्वमयङ्कार्यमारभते। अपि च  
समारब्धकर्मपरिसमाप्तये सपरिकरबन्धनमुद्यमञ्च करोति।  
अस्मत्कृतेऽयम्महत्प्रमोदावसरो यत् सारस्वत-निकेतनमित्याख्येन  
जालपुटमाध्यमेन प्रचाल्यमानं  
संस्कृतसंरक्षणसंवर्धनरूपकार्यन्तदनुस्वीतेयं जाह्नवीति  
([www.jahnavisanskritejournal.com](http://www.jahnavisanskritejournal.com))  
नामधेयाऽन्तर्जालीयशोधपत्रिकाऽऽरम्भतस्सतं जाह्नवीव प्रवाहमानाऽस्ति।

भागीरथरथखातावच्छिन्नजलप्रवाहरूपेयम्परमपवित्रपतितपावनी पत्रिका  
नीलाद्रिवसतस्त्रैलोक्यपरिपालकश्रीजगन्नाथशिवयोरनुकम्पया विविधेस्थलेषु  
ज्ञानवारिणा मनस्तोषन्निधाय, प्रकृतेऽष्टमाङ्के पञ्जाबविश्वविद्यालये  
संस्कृतविभागे विविधपदमलङ्कुर्वता नैकशास्त्रकृतभूरिपरिश्रमेण श्रीमता  
शङ्करजी-झामहाभागेन सुरसरस्वतीसमाराधनतत्पराणाम्पुरतो 18th Nov तमे  
दिनाङ्के लोकार्पयिष्यते।  
अपि च-  
अग्रिमाङ्कः नवमाङ्कः विशेषाङ्करूपे भविष्यति। यस्य लोकार्पणं  
विविधशास्त्रपरायणस्य श्रीमतः डा. नारायण-दाशमहोदयस्य निर्देशने  
कलिकातानगरे आगामिफेब्रुअरीमासस्य प्रथमे सप्ताहे भविष्यतीति निश्चयः।  
अङ्कस्यास्य चयनितलेखानां प्रकाशनं लोकार्पणञ्च मुद्रितग्रन्थरूपे  
भविष्यति। नवमाङ्कस्य कृते 15th Decmber, 2011 यावत् एव स्वलेखं  
प्रेषयितुं ([jahnavisans...@gmail.com]()) शक्यते। तत्र पादटिप्पणी  
(फुटनोट), सन्दर्भग्रन्थाः (बिब्लिओग्राफी), कूटशब्दाः (की वर्ड),  
शोधसारः (अबेस्ट्रैक्ट), प्रतिज्ञापत्रकञ्च (अण्डरटेकिंग फार्म) अवश्यमेव  
स्युः। लेखकान् प्रार्थयामः यत् वयं लेखस्य अवगुणेन सह मैत्रीकर्तुं न  
शक्नुमः अतः अस्मान् न बाधन्ताम्\|  
सादरम्-  
बिपिन कुमार झा ([kumarvi...@gmail.com]())  
अध्यापकः (अनु.)  
साहित्यविभागः  
राष्ट्रियसंस्कृतसंस्थानम्  
श्रीसदाशिवपरिसरः, जगन्नाथपुरी, ओडिशा

