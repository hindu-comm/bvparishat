+++
title = "000 Iragavarapu Narasimhacharya"

+++
[[Iragavarapu Narasimhacharya	2011-11-25, 05:58:38 [Source](https://groups.google.com/g/bvparishat/c/hAUQNib00zw)]]



प्रिय विद्वत्सुहृदः,

प्रणम्य।"एकस्स्वादु न भुञ्जीत।"अत्रेदमवधार्यताम्। "आयुर्वेदे आयुर्विज्ञानम्"

वैद्यशास्त्रे सद्गुणा अपि आयुर्वर्धका इत्युक्तम्। दानम्,शीलम्,दया,सत्यम्,ब्रह्मचर्यम्,कृतज्ञत्वम्,मैत्री इत्यादयो गुणाः। रसायनान्यपि आयुर्वर्धकानि सन्ति।

मनुष्याणां गजानाञ्च परममायुः--पञ्चदिनाधिकं विंशत्यधिकं शतं वर्षाणि। अश्वानां द्वात्रिशत्। उष्ट्रानां गर्दभानाञ्च पञ्चविंशतिः। गवां महिषाणाञ्च

चतुर्विंशतिः।छाग गवय मृगादीनां षोडश। शुनक,सिंह,मार्जालादीनां नखिनां द्वादश। अश्वादीनां जातानां ज्यौतिषेण पुरुषवदायुःप्रमाणमानीय त्रैराशिकं

कर्तव्यम्। यदि पञ्चदिनाधिकं विंशत्यधिकं वर्षशतायुषः पुरुषस्य इदमायुस्तदा द्वात्रिंशद्वर्षायुषः किं स्यादिति--एवमागतमायुःप्रमाणं वाच्यम्।

ब्रह्मणः आयुः स्वमानेन वर्षशतम्। तत् परममित्युच्यते। तदर्धं परार्धमित्युच्यते।

सामुद्रिकेण मनुष्याणामायुर्विज्ञानं यथा :---कनिष्ठिकामूलात्तर्जनीम्प्रति गता हस्तस्थरेखा आयूरेखा। सा तर्जनीं स्पृशति चेत् शतं वर्षाण्यायुः। तर्जनी

मध्यमान्तरं स्पृशति चेत् अशीतिर्वर्षाणि। मध्यमां स्पृशति चेत् षष्टिः। तत ऊना चेत् ऊनमायुः। ललाटे एका रेखा दृश्यते चेत् विंशतिर्वर्षाण्यायुः।

द्वे रेखे चेत् चत्वारिंशत्। तिस्रो रेखाश्चेत् षष्टिः। चतस्रः,ततो बह्व्यो वा चेत् शतं वर्षाणि।

अपि च,स्वर,सत्त्व सम्पत्तिः,जानुनोर्मह्त्त्वम्,वृषणयोः प्रलम्बत्वम्,नाभेः पार्श्वायतत्वम्,हस्ताङ्गुळीनां दीर्घत्वम्,दीर्घाङ्गुळिपर्वत्वम्,कर्णयो रोमशत्वम्,

क्षुतस्य युगपदनेकत्वम्,निमेषस्य पञ्चमात्रत्वम्---एतानि दीर्घायुर्लक्षणानि। विपरीतान्यल्पायुर्लक्षणानि। वृषणयो रुद्बद्धत्वम्,भ्रुवोरभ्युन्नतत्वञ्च

अल्पायुर्लक्षणम्।

गजशास्त्रे गजस्य आयुर्विज्ञानं यथा:---भद्रगजस्य विंशत्युत्तरशतं वर्षाण्यायुः। मन्द्रस्य अशीतिः।मृगस्य चत्वारिंशत्। सर्वक्षेत्राणां सम्पूर्णत्वे सम्पूर्णमायुः।

यस्य कस्यापि हीनत्वे हीनम्। तत्र हस्तस्य लक्षणहीनत्वे द्शवर्षहानिः।नेत्रयोर्लक्षणहीनत्वे विंशतिवर्षहानिः।

अभिवाद्य,

ऐवियन्।

