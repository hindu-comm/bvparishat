+++
title = "000 sadasivamurty rani"

+++
[[sadasivamurty rani	2011-11-20, 10:32:48 [Source](https://groups.google.com/g/bvparishat/c/nAV1YQbO2lE)]]



मान्येभ्य: प्रणांमा:!

श्रीत्यागराजस्वामिनां कीर्तनेषु अन्यतमे बेगडरागगते एकस्मिन् कीर्तने अधोनिर्दिष्टचरणे कश्चन संशय: समुत्पन्न:

विद्वत्तल्लजेषु भवत्सु के अपि मह्यं मार्गमुपदिशन्तु इति प्रार्थना।

"ज्यावरनुत ज्याजावर बिडौ-

जावरजाश्रित -त्यागराज

ज्यावराजरुद्रावनीसुर

भावनीय! मुनिजीवन - अनिशम्!" इति चरणविशेष: अयम्।

  

अत्र सन्देह द्वयम् वर्तते।

१. ज्यावरनुत - इत्यत्र, ज्यावराज - इत्यत्र ज्यावर इत्यस्य च अर्थ: क: भवितुमर्हति।

निघण्टुषु "ज्या" शब्दस्य - धनुर्गुण:, माता, भूमि: इति अर्थत्रयम् वरतते।

तदनुसारं "ज्याजावर" इति शब्दस्य - सीतावर: (ज्या - भूमि: तस्या: जाता -ज्याजा - सीता तस्या: वर: ज्याजावर: इति स्वीकृतम्) परन्तु अवशिष्टप्रयोगद्वये क्लेश: समुपन्न:।

"ज्यावराजरुद्रावनीसुरभावनीय" -इत्यत्र ज्यावर- भूमि:, अज - ब्रह्मा, रुद्र - शिव, अवनीसुर-विप्र भावनीय इति अर्थेग्रहणं योग्यं वा अथवा अन्यथा भवितुमर्हति वा? इति प्रथम: संशयसमुदाय:।

२. बिडौजावरज - इति शब्दस्य क: अर्थ: भवितुमर्हति?

बिडौज: - इन्द्र:, अवर: - अनुज: तस्माज्जात: बिडौजावरज: इति ग्राह्यम् वा? तादृश: क:? इत्यादिसंशया: एतत्कीर्र्तनश्रवणवेळायां मे कर्णेषु द्विर्रेफायन्ते। अत: तत्र भवन्तो भवन्त: एतत्सन्देहनिवारणे अनुगृह्णन्त्विति संप्रार्थ्यन्ते।

बुधजनविधेय:,

राणि सदाशिवमूर्ति:  

  



**  
**

