+++
title = "000 Iragavarapu Narasimhacharya"

+++
[[Iragavarapu Narasimhacharya	2011-11-26, 05:30:09 [Source](https://groups.google.com/g/bvparishat/c/wJYqpM-bAy4)]]



प्रिय विद्वत्सुहृदः,

प्रणम्य। अत्रेदमवधार्यताम्भोः। "आयुर्वेदे मन्त्रैः होमैः ज्वरशान्तिप्रक्रियाः"

ज्वरशान्त्यर्थं आम्रपर्णहोमविधिर्यथा:----कुबेरमन्त्रस्य प्रत्यङ्गिरा ऋषिः।अनुष्टुप्छन्दः।कुबेरो देवता। ज्वरशान्त्यर्थे विनियोगः। इत्युक्त्वा,श्लो।"कुबेर ते

मुखं मृत्युः नन्दिमानन्दिमावह।ज्वरमृत्युभयं घोरं विषं नाशय मे ज्वरम्" इति कुबेरमन्त्रेण ज्वरं ज्वरपतिं भीमज्वरं उष्णज्वरं अतिसारज्वरं चातुर्थिक

ज्वरं वातज्वरं पित्तज्वरं श्लेष्मज्वरं भस्मप्रहरणं त्रिशिरसं ज्वरं रक्तलोचनं ज्वरं सर्वामयपतिं ज्वरं इत्येतैः तर्पयामीति पदसहितैः अष्टोत्तरं सहस्रं शतं वा

आम्रपर्णानि जुहुयात्।

अयमादियामळोक्तविधिः--अथर्वोक्तविधिर्यथा:--त्रिपादिति मन्त्रस्य अङ्गिरा ऋषिः। अनुष्टुप्छन्दः।अकालमृत्युर्देवता। ज्वरनिवारणार्थे विनियोगः। इत्युक्त्वा श्लो।"त्रिपाद्भस्मप्रहरण स्त्रिशिरा रक्तलोचनः। स मे प्रीतस्सुखं दद्यात् सर्वामयपतिर्ज्वरः॥" इति मन्त्रेण पूर्वोक्तकुबेरमन्त्रेण च तरुणाम्रपल्लव

तिलतण्डुलयुक्तेन पयसा आज्येन च अष्टोत्तरशतं जुहुयात्। अष्टोत्तरसहस्रं तर्पणं च कुर्यात्। अष्टोत्तरशताभिमन्त्रितं भस्म शिरसि गात्रे च प्रक्षिपेत्।

अत्र कुबेरमन्त्रे ते मुखं मृत्युरित्यस्य स्थाने ते मुखं रौद्रमिति विशेषः।--जातवेदो मन्त्रेण मध्वक्तान् आम्रपल्लवान् अष्टोत्तरसहस्रं जुहुयात्। सहस्रं जपं

शक्तितो दानं च कुर्यात्। ग्रहं रक्तगन्धाद्यैः पूजयित्वा मृत्पात्रे पिष्टपिण्याकलाजान् कृत्वा चतुष्पथे मन्त्रेण बलिं निक्षिपेत्। मन्त्रम्।"प्रगृह्णीष्व बलि चेमं

महाज्वर महाग्रह। आतुरस्य सुखं सिद्धिं प्रयच्छ त्वं महाबल"इति मन्त्रः। अयं ग्रन्थान्तरोक्तविधिः---जातवेदो मन्त्रेण त्रिमध्वक्तान् (मधु,शर्करा,ऽज्या

क्तान् )आम्रपल्लवान् अष्टोत्तरसहस्रं जुहुयात्। शक्तितो दानं च कुर्यात्। चतुष्पथे गन्धपुष्पधूपदीपैरर्चयित्वा सर्पिस्सुरा लाज,पिण्याकतिलान् यथाशक्ति

हिरण्यं च दत्त्वा कांस्यमयपात्रे बलिं दद्यात्। श्लो।"प्रगृह्णीष्व बलिं चेमं लोकनाथ म्हाग्रह। आतुरस्य सुखं सिद्धिं प्रयच्छ त्वं महाबल।"इति बलिमन्त्रः।

अयमपरो ग्रन्थान्तरोक्तविधिः।इति शम्।

अभिवाद्य,

ऐवियन्।

