+++
title = "014 Hnbhat B.R."

+++
[[Hnbhat B.R.	2011-11-23, 17:08:09 [Source](https://groups.google.com/g/bvparishat/c/yFPvlqDA6ZA)]]



  
  

2011/11/23 V Subrahmanian \<[v.subra...@gmail.com]()\>

  

> इदमेव मयापि तन्नामश्रवणानन्तरमेव चिन्तितम्। कथा तु अन्या यन्मया > पूर्वं श्रुता। परन्तु लवित्र इति नाम शिवज्ञापकं न कुत्रापि दृश्यते > इत्येव क्लेशः।
> > 
> >   
>   
> > 
> > 2011/11/23 Sachchidanand Mishra \<[sachchi...@gmail.com]()\>  
> > > लवित्र इति नाम शिवस्य भवितुमर्हति यतो कस्मिंश्चित् पुराणे > > कुत्रचिदन्यत्र च एका कथा श्रूयते ब्रह्मण: पञ्च शिरांसि आसन्. तस्य > > एका पुत्री जाता. तस्या नाम सरस्वती आसीत्. ब्रह्मा सरस्वत्या > > सौन्दर्येण मोहित: तां धर्षयितुमैच्छत्. शिवस्तदा एकस्य शिरसो लवनं > > कृतवान्. अकस्मात् कारणात् तस्य काम लवित्र इति भवितुमर्हति. > > > > 
> > > > 
> > > > 
> > > > 
> > 
> > 

  
इयं कथा तु ऐतरेयब्राह्मणे वर्तते, शिवस्य मृगव्याधत्वनिरूपणे तात्पर्यवती कथा। न केवलं पुराणेषु, परं तत्र व्युत्पत्तिरन्यैव, मानुषशब्दस्य। यदा प्रजापतिः स्वदुहितरमकामयत, देवा रुद्रं विधाय तस्य शासने नियुक्तवन्तः, तेन भीता सा मृगरूपेण यदा आकाशमुत्पपात, तदा प्रजापतिरपि तमन्वगच्छत्। रुद्रस्तमनुविव्याध इति कथा ऐतरेयब्राह्मणे, सैव पुराणेषु किंचिद्भेदेन उपन्यस्यते इति तु सत्यम्। तेन मृगव्याधः इति स प्रसिद्धः। ब्रह्मणः सृष्टिकर्तुः शिरश्छेदे कथान्तरमपि वर्तते पुराणेषु। परं तु शिवस्य लवित्र-शब्देन अभिधानमेव चिन्त्यम्, यदि न प्रामाणिकः प्रयोगः। तत्रापि लवित्र-शब्दस्य करणे एव व्युत्पत्तेः, यत्किंचिदपि लवनसाधनमेवाभिधीयते करणभूतम्, न तु लवनकर्ता।  
  
  
--  



