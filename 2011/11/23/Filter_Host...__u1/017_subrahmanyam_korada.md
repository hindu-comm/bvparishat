+++
title = "017 subrahmanyam korada"

+++
[[subrahmanyam korada	2011-11-25, 12:46:55 [Source](https://groups.google.com/g/bvparishat/c/u17g0ktqqns)]]



नमो विद्वद्भ्यः  
  

**नैयायिकाः ’शक्तं पदम् ’ इति वदन्तीति प्रसिद्धिः ! तस्य मूलं तु अत्रैव भाष्ये -**- **सर्वे सर्वपदादेशाः** -- अत्र **हरिः , कैयटश्च** -- पद्यते गम्यते अनेनेति पदम् प्रकृतिप्रत्ययादि न तु सुप्तिङन्तम् !  
**उरण् रपरः इतिसूत्रे भाष्यकारः** -- परादावपि विसर्जनीयस्य प्रतिषेधो वक्तव्यो नार्कल्पिरित्येवमर्थम्! कल्पिपदसंघातभक्तो’सौ नोत्सहते ’वयवस्य पदान्ततां विहन्तुमिति कृत्वा विसर्जनीयः प्राप्नोति !  
  
**कैयटः** - पदशब्देन च पद्यते’नेनार्थ इति प्रत्यय उच्यते !.. क्वचित्तु कल्पपदसंघातभक्त इति पाठः !  
  
**नागेशः** -- ननु प्रत्ययस्य कथं पदत्वमत आह - पदशब्देनेति ! कल्पिरूपः पदसंघातः पदसमुदाय इत्यर्थः !  
  
अर्थात् प्रकृतिः प्र्त्ययो वा पदम् इति ! **न केवला प्रकृतिः प्रयोक्तव्या नापि प्रत्ययः , अपदम् न प्रयुञ्जीत - इति नियमौ !  
**  
**मंजूषयां नागेशेन** प्रतिपादितम्- नैयायिकानाम् उपायभूतवर्णरूपप्रत्ययादिषु यथार्थबुद्धिः इति !  
  
**ते विभक्त्यन्ताः पदम् -- इति द्वितीयाध्याये न्यायसूत्रम् (२-२-५९) !  
**  
**सुबन्ततिङन्ततद्धितानाम् पदसंज्ञा !  
**  
**ज्योतिषशास्त्रे कन्दायफलगणनाय नक्षत्रादीनाम् सामुदायिकसंख्या पदमित्युच्यते -- निर्णयकौमुदी --  
  
चैत्रादितिथिवारेषु करणम् योगकारकम् !  
जन्मनक्षत्रसंयुक्तम् तथात्रिस्थापितम् पदम् !!  
**  
**वास्तुशास्त्रे** यावति स्थले गृहम् निर्मीयते (Plinth Area) तस्य पदम् इति नाम !  
  
**संगीतशास्त्रे** यद्वचनम् स्वीक्रियते प्रथमतः तत् पदमिति व्यवह्रियते !  
  
**नित्यत्वम् वैयाकरणानाम्** - कूटस्थनित्यत्वम् वा प्र्वहनित्यत्वम् वा !  
  
**मीमाम्सकानाम् प्रत्यभिज्ञाप्रमाणेन** - सो’यम् अकारः इत्यादिरूपम् !  
  
धन्यो’स्मि  
  
  
  

2011/11/25 Hnbhat B.R. \<[hnbh...@gmail.com]()\>  



> 
> > 
> > --  
> अथ चेत्त्वमिमं धर्म्यं संग्रामं न करिष्यसि।  
> ततः स्वधर्मं कीर्तिं च हित्वा पापमवाप्स्यसि।।  
> तस्मादुत्तिष्ठ कौन्तेय युद्धाय कृतनिश्चयः।  
> निराशीर्निर्ममो भूत्वा युध्यस्व विगतज्वरः।। (भ.गी.)  
> > 
> > 

> 
> > 
> > 
> > 

  
  
  
--  



