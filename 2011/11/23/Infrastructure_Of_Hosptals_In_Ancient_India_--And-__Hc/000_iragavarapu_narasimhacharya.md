+++
title = "000 iragavarapu narasimhacharya"

+++
[[iragavarapu narasimhacharya	2011-11-23, 04:55:49 [Source](https://groups.google.com/g/bvparishat/c/HcR5gOAtNX8)]]



प्रिय विद्वत्सुहृदः,

प्रणम्य। "एकस्स्वादु नभुञ्जीत"पुरातनकाले आरोग्यशालानिर्माणम्प्रति किञ्चिन्निवेद्यते सहृदयमनोरञ्जनाय।

आरोग्यशाला नाम रोगचिकित्सार्थं निर्मिता शाला। तद्विधिर्यथा:--नानाविधौषध्युत्पत्ति नदी नद पर्वतानां नातिदूरे प्रागुदग्भागविस्तीर्णे प्रदेशे पूर्वोत्तरद्वारां

गन्धपुष्पोपहारयुक्तां समां वातरहितां एकदेशमात्रे वातप्रचारयुक्तां सर्वोपकरणसहितां सद्वैद्याधिष्ठितां शालां कुर्वीत।तत्र नित्यं बलिक्रिया कर्तव्या।तत्र मध्ये

वेदत्रयात्मकं ब्रह्मस्तम्भं नाम स्तम्भं मूले चतुरश्रं मध्ये षडश्रं अग्रे वृत्तं ब्रह्मविष्णुशिवात्मकं स्थापयेत्।तदग्रे षोडशस्वरकेसरं महापद्मं निर्मिमीत।तन्मध्ये

परमात्मानं प्रकल्पयेत्।तस्योत्तरभागे पद्मवर्णं चतुर्मुखं ब्रह्माणं दक्षादीन् सूत्रकारांश्च स्थापय्रेत्।दक्षिणभागे लक्ष्मीसहितं नारायणं,तथा त्रिनेत्रं सर्पभूषणं

वामदक्षिणहस्ताभ्याममृतपात्रे धारयन्तं आजानुपिङ्गळवर्णं,आनाभिलोहितवर्णं,आगळं नीलवर्णं,आशीर्षं श्वेतं,अरुणहस्तपादतलं,गरुडं स्थापयेत्।पश्चिम

भागे सर्वाभरणभूषिता वेकसिंहासनस्थौ उभयांसोपवीतयुक्तौ पुस्तकाभयहस्तौ सुवर्णपद्ममालिनौ,जटामकुटधरौ,दाडिमपुष्पवर्णा वश्विनीदेवौ स्थापयेत्।

ततो दक्षिणभागे आत्रेयं,वामेतु वरदहस्तं,शुक्लवस्त्रं,अमृतपूर्णगलन्तिकाहस्तं धन्वन्तरिं स्थापयेत्।पश्चाद्विशल्यकरणीं,पुरो मृतसञ्जीवनीञ्च स्थापय्रेत्।

द्वारदेशे गणपतिं,दुर्गां,सूर्यचन्द्रौ च स्थापयेत्।प्रतिदिनमेतान् सर्वोपचारैः यथाविधि पूजयेत्।इयमारोग्यशाला।

अस्याः पूर्वदक्षिणभागे औषधादीनां पचनगृहं सर्वोपकरणसहितं बहुगवाक्षसहितं कल्पयेत्।

आरोग्यस्नानम्:--रोगिणो रोगशान्तेः पश्चात् कर्तव्यं स्नानम्।तच्च,कृष्णपक्षे आदित्य,भौम,गुर्वन्यतमवासरे रिक्ततिथौ,चरनक्षत्रे,चरलग्ने च पापग्रहेषु

केन्द्र,त्रिकोणान्यतमस्थेषु चन्द्रबले हीने च कार्यम्।चन्द्र शुक्रवासरयोः,स्थिरनक्षत्रेषु,पुनर्वस्वाश्रेषा रेवती मघा स्वातीनक्षत्रेषु,ग्रहणे च सर्वथा न कार्यम्।

आरोग्या:---अष्टोत्तरशतान्तर्गतदेवी विशेषः।तस्याः स्थानं वैद्यनाथक्षेत्रम्।

अभिवाद्य,

ऐवियनाचार्यः।

