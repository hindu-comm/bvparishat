+++
title = "006 Hnbhat B.R."

+++
[[Hnbhat B.R.	2011-11-24, 16:16:15 [Source](https://groups.google.com/g/bvparishat/c/iv0UQgLaFgg)]]



  
  

2011/11/24 vibhutinath jha \<[jha.vib...@gmail.com]()\>

  

> नमस्तेभ्यः भारतीसमुपासकेभ्यः ! गुरुतुल्यचरणाः श्री कोरडा विद्वद्वराः न > "चालनी" पदस्य व्यग्रतया प्रक्रिया प्रतिपादितवन्तः \| अपि तु > लोक-व्यवहारे भिन्न-  
>  भिन्न आचारः प्राक्-कालतः प्रवर्तमानः वयम् उद्वहामः । कथन्तु > विहार-प्रान्ते मिथिला नगर्यां चालनी इत्यस्य स्थाने चालैन -चलनी इति > प्रतिदिनं गृहे-गृहे  
> रोटिका पाक क्रियायां व्यवहृयते अङ्गनाभिः ।

  

  

"भूयांसः अपशब्दाः*अल्पीयांसः शब्दाः*। एकैकस्य हि शब्दस्य बहवः अपशब्दाः । तत् यथा गौः इति अस्य शब्दस्य गावी गोणी गोता गोपोतलिका इति एवमादयः अपभ्रंशाः ।

  

इति हि महाभाष्यकारवचनम्।

  

लिङ्गविषये, "तदशिष्यं संज्ञाप्रमाणत्वात्" इति पाणिनिः। लोकाश्रयत्वाल्लिङ्गस्य तदशिष्यमिति सूत्रार्थः। प्रकृते च, शास्त्रं लोकानुसारि भवति, चालनं चालनी इत्युभयोरपि व्यवहारे दर्शनात्. करणे अधिकरणे वा विहितस्य ल्युटः, "कृत्यल्युटो बहुलम्"(\*3,3.113) इति ल्युटः बाहुलकादेव स्त्रीत्वं नपुंसकत्वं च इति सुवचम्, चाल्यते अनया, अत्र वा धान्यादिकम्, सक्तवो वा इति वृत्तेरनुगमात्। प्रकारान्तरे तदनुसारेण वृत्तिः कल्पनीया।



