+++
title = "001 iragavarapu narasimhacharya"

+++
[[iragavarapu narasimhacharya	2011-01-06, 19:44:48 [Source](https://groups.google.com/g/bvparishat/c/v31uWqMy4G8)]]



महोदयाः,  
सादरं प्रणम्य। "ज्ञानं,विज्ञान"मिति पदद्वयविषये अहमेवमभिप्रैमि।  
"ज्ञानं"नाम सामान्यज्ञानम्। पदपदार्थविषयकं वस्तुगतञ्च। "अयं  
मेघः"इत्यादिकम्। विज्ञानं नाम "तस्य व्युत्पत्तिविषयक,तदाविष्काररूप,  
तदन्तर्गतभौतिकसम्बन्धि,तत्रत्य  
विद्युत्,तत्संग्रहणात्मकपरिशीलन,प्रयोगादि ज्ञानम्।उदाहरणं पश्यामः।  
उदकाद्विद्युच्छक्तिविषयकं ज्ञानम्।"कृष्णयजुर्वेदे तैत्तिरीयारण्यके  
चतुर्थप्रश्ने दशमानुवाके एवं वर्णितमस्ति।  
"अपां मध्य उद्वासयेत्।अपां वा एतन्मध्या ज्ज्योति रजायत।  
ज्योतिःप्रवर्गर्यः।स्व एवैनं योनौ प्रतिष्ठापयति।"  
"क्वेदमभ्रं निविशते?"(कृ.य.अरुणम्.८.अनु)  
"अभ्राण्यपःप्रपद्यन्ते"(पूर्वोक्तग्रन्थे एव)"क्वेमा आपो निविशन्ते?  
यदीतो यान्ति सम्प्रति।आप स्सूर्ये समाहिताः।"(पूर्वोक्तस्थले एव)"याभि  
रादित्य स्तपति रश्मिभि स्ताभिः पर्जन्यो  
वर्षति।पर्जन्येनौषधिवनस्पतयः-----इत्यादि।व्युत्पत्त्यादिविषयकपरिशीलनादिकं  
कर्तुं शक्यते खलु।प्रयोगस्य तु साधनान्यपेक्ष्यन्ते। परन्तु  
पूर्वोक्तस्थलेषु वैदिकविज्ञानमस्तीत्येवाङ्गीकर्तव्यं खलु।  
ज्ञान,विज्ञान विषये एष ममाभिप्रायः।या विद्या "इदमेवंरूपेण  
वर्तितव्य"मिति शास्ति तच्छास्त्रं भवति।उदाहरणाय,व्याकरणादिकम्।  
आङ्लभाषायां "nescience"इत्यस्य "अविद्या"इत्यर्थः।"science"इत्यस्य  
"विद्या"इत्यर्थो भवति खलु।"science"इत्यस्य "A branch of knowledge  
involving systematized observation,experiment and induction"इति  
नैघण्टुकोऽर्थोऽस्तु नाम। सोऽर्थो वैदिक,संस्कृतभाषयोरप्यन्वेति।  
मे मनसि यदभिप्रेतं तदुपन्यस्तम्। अन्यथा भाव्यते यदि तच्छ्रोतुमिच्छामि।  
अभिवन्द्य,  
ऐवियनाचार्यः।  
स्ती2011/1/6 Jagannatha s \<[jgra...@gmail.com]()\>:



\> --  
\> अथ चेत्त्वमिमं धर्म्यं संग्रामं न करिष्यसि।  
\> ततः स्वधर्मं कीर्तिं च हित्वा पापमवाप्स्यसि।।  
\> तस्मादुत्तिष्ठ कौन्तेय युद्धाय कृतनिश्चयः।  
\> निराशीर्निर्ममो भूत्वा युध्यस्व विगतज्वरः।। (भ.गी.)  
\>  

