+++
title = "000 iragavarapu narasimhacharya"

+++
[[iragavarapu narasimhacharya	2011-01-31, 19:13:54 [Source](https://groups.google.com/g/bvparishat/c/NBkc1BzoG5c)]]



प्रियविद्वत्सुहृदः,  
प्रणम्य। अत्रेदमवधार्यताम्।  
" संस्कृतं नाम दैवी वाक्" (पूर्वतोऽनुवर्तते)  
---------------------  
"देवीं वाच मजयनन्त (व्यवहृतवन्तः) देवाः तां विश्वरूपाः पशवो  
वदन्ती"त्यनेन मन्त्रेण द्विपा च्चतुष्पाद्रूपै स्सर्वैः प्राणिभिः  
वाग्देवता स्वस्व  
भाषारूपेण व्यवहृता इति ज्ञायते। वक्ष्यमाणश्रुत्यन्तरमपि संस्कृतं  
देवभाषात्वेन निरूपयति। पश्यामस्तावत्।  
श्रुतिः॥"अनृता त्सत्यमुपैमि। मानुषा द्दैव्यमुपैमि। दैवीं वाचं यच्छामि।  
(कृ.य.ब्रा.१.कां.२.प्र.१.अनु.)  
"अथ यजमानो व्रत मुपैति अनृता त्सत्यमिति। वाचं यच्छति दैवीं वाचं  
यच्छामीति। (आपस्तम्भ श्रौत सूत्रम्)  
(तात्पर्यम्) यज्ञस्य प्रागाहवनीय,गार्हपत्य,दक्षिणाग्नि रूप  
त्रेताग्न्युत्पादकाधानात्मत्मक श्रौतकर्मानुष्ठाने  
"अनृतात्सत्यमुपैमी"ति मन्त्रेण व्रतस्वीकरणं "दैवीं वाच"मिति मन्त्रेण  
वाङ्नियमं च श्रौतसूत्रं बोधयति।  
मन्त्रतात्पर्यम्---"अग्निराहित्यलक्षणभूतात् अनृतात् अग्निमत्वलक्षणभूतं  
सत्यं प्राप्नोमी"त्यर्थः। एतदग्न्याधानस्य पूर्वं त्रेताग्नयः नासन्।  
एतदाधानकर्मणा त्रेताग्नयः संप्राप्ताः। अतः अग्नियुक्तो  
भवामीत्यर्थः। अपि च, मनुष्याचरणेन देवयोग्यरूप कर्माचरणस्य  
प्राप्तत्वात् अग्निसिद्धिरपि भवति। त्रेताग्निसाध्य  
यज्ञादिदेवकर्मणां मूलभूताधानरूपं देवयोग्यकर्माचरणफलं  
प्राप्नोमीत्यर्थः।"  
"दैवीं वाचं यच्छामी"ति मन्त्रस्य एवमर्थः।"दैवीं=देवसम्बन्धिनीं;वाचं,  
यच्छामि=नियतां करोमि। अर्थात्-संस्कृतभाषयैव व्यवहरामीत्यर्थेः।

(विद्यारण्यभाष्यम्)  
एषा श्रुतिः देवभाषा संस्कृतमिति, संस्कृतभाषयैव देवाः व्यवहृतवन्त इति च  
विशदयति। (अनुवर्तते)  
अभिवाद्य,  
ऐवियनाचार्यः।  

