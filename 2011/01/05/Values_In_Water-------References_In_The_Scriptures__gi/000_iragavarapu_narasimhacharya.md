+++
title = "000 iragavarapu narasimhacharya"

+++
[[iragavarapu narasimhacharya	2011-01-05, 05:39:07 [Source](https://groups.google.com/g/bvparishat/c/giL5e67fhiU)]]



प्रिय विद्वत्सुहृदः,  
प्रणम्य। अत्रेदमवधार्यताम्भोः। " उदकानां प्राशस्त्यम् "  
\_\_\_\_\_\_\_\_\_\_\_\_\_\_  
उदकानि सर्वरोगनिवारकाणि।  
उदकानि सर्वाणि रोगाणि निर्मूलयन्तीति वेद एवं वदति।  
श्रुतिः॥" आप इ द्वा व उ भेषजी रापो अमी व चातनीः।  
आपो विश्वस्य भेषजीस्ता स्त्वा मुञ्चन्तु क्षेत्रियात्।" (ऋग्वेदः)  
(तात्पर्यम्) उदकान्येव स्नान,आचमनादिभिः सुखहेतवो भवन्ति। ओषधिरूपेण  
परिणतिं प्राप्य रोगानुपशमयन्ति। अत एव उदकानि  
सर्वरोगनाशनकारकाणीत्युच्यन्ते। अपि च, न केवलं केभ्यश्चित् प्राणिभ्यः  
सर्वेभ्यो प्राणिभ्यः औषधरूपाणि भवन्ति। तादृशानि उदकानि,हे रुग्ण! तव  
रोगस्य चिकित्सां कुर्वन्तु।  
अधर्ववेदेप्येवमेवास्ति।"आप इ द्वा व भेषजी रापो अमी व चातनीः।  
आपो विश्वस्य भेषजी स्ता स्त्वा मुञ्चन्तु  
क्षेत्रियात्।"(अ.वे.३-२-७)  
(तात्पर्यम्) उदकान्येव स्नानपानादिभिः सुखसम्पादकानि। अपि च उदकान्येव ओषधिरूपेण  
परिणतानि भूत्वा रोगानुपशमयन्ति। उदकान्येव सर्वान् रोगान्निवारयन्ति।  
लोके एकैकमौषधं  
एकैकस्यैव रोगस्य निवारकं भवति। उदकानि तु सर्वरोगनिवारणसमर्थानि। तादृशान्युदकानि  
हे रुग्ण! त्वां जननीजनकसङ्क्रामित "क्षय,कुष्ठ"प्रभृति  
क्षेत्रीयव्याधिभ्यो रक्षन्तु।  
उदकेषु रोगनिवारकौषधानि।  
श्रुतिः॥"अप्सु मे सोमो ऽ ब्रवीत्। अन्तर्विश्वानि भेषजा।  
अग्निं च विश्वशम्भुवम्। आपश्च विश्वभेषजीः।" (कृ.य.ब्रा.५-२-८-)  
(तात्पर्यम्) उदकेषु सर्वाण्यौषधानि सन्तीति सोमोऽब्रवीत्।  
अर्थात्-अपमृत्युनिवारकाणि,रोगनिवा  
रकाणि सर्वाण्यौषधानि सन्तीत्यर्थः। अपि च सर्वस्मै लोकाय  
सुखसम्पादकोऽग्निरप्युदकेष्व  
स्तीति, उदकानि सर्वेषामनिष्टाना मौषधरूपाणीति चेति सोमोऽब्रवीत्।  
अपि च, वाजपेयप्रकरणे एवं कथितमस्ति।  
श्रुतिः॥"अप्स्वन्त रमृत मप्सु भेषज मपा मुत  
प्रशस्ति ष्वश्वा भवथ वाजिनः।" (कृ.य.सं.१-७-७)  
तात्पर्यम्। "वाजपेयनाम्नि यागे जलेन अश्वशोधनसम्बन्धी मन्त्रोऽयम्। अनेन  
मन्त्रेण उदकेषु  
अपमृत्युनिवारक,रोगनिवारक शक्तिरस्तीति कथितम्। अत एव अस्माकं पूर्वजाः  
अघमर्षणस्नानमाचरितवन्तः।  
अभिवन्द्य,  
ऐएन्नेस्साचार्यः।  

