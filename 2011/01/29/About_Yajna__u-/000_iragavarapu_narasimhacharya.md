+++
title = "000 iragavarapu narasimhacharya"

+++
[[iragavarapu narasimhacharya	2011-01-29, 23:51:46 [Source](https://groups.google.com/g/bvparishat/c/u-8IuErtsg8)]]



Dear Scholar Friends,  
praNamyA.In brief for example I could explain about the "Yajna" asked  
for as my might permitted in a short interval.without the knowledge of  
its scope in the least.The explanation is here-under.If the scope is  
known it can be expanded to any length on the guide  
lines if given.I have no speed in typing.Further I am aged 80  
years.Your opinion is solicited.  
Regards,  
insacharya. यज्ञः------तत्सम्बन्धितविषयाश्च  
------------------------------  
"यज्ञो वै विष्णुः" इति यजुर्वेदे प्रोक्तम्।  
श्री विष्णुपुराणे "ध्रुवो यत्र प्रतिष्ठितः।एतद्विष्णुपदं दिव्यं तृतीयं  
व्योम भास्वरं"इत्यारभ्य ध्रुव ज्योतिर्मेघ वृष्ट्यादि परम्परया "इज्या  
फलस्य भूरेषा--इज्या चात्र प्रतिष्ठिता";ततश्चाज्याहुतिद्वारा पोषितास्ते  
हविर्भुजः" इत्यादिश्लोकैः यज्ञाः,तत्साधनानि,तत्फलानि तेषां सर्वेषां  
मूलाधारः श्रीविष्णुरिति प्रतिपाद्यमानत्वात् (भाष्ये) यज्ञो वै  
विष्णुरित्युच्यते।विष्णुसहस्रनामस्तोत्रे च श्लो।"यज्ञ इज्यो महेज्यश्च  
क्रतुस्सत्रं सतां गतिः"इति श्लोकोऽप्यत्र स्मरणीयोऽस्ति।  
इन्द्रादिद्वारा इज्यामर्हतीति इज्यः।(भाष्यम्)अत्र श्लोकः।"ये यजन्ति  
पितॄन् देवान् ब्राह्मणान्  
सहुताशनान्।सर्वभूतान्तरात्मानं विष्णुमेव यजन्ति ते॥"इति कथितञ्च।अत्र  
इज्या शब्दस्य पूजा इत्यर्थः।सर्वे देवाः भगवतः विष्णोः शरीर  
भूता एव।अतः तेषामाराधनं विष्णोराराधनमेव।यज्ञः विष्णोः स्वरूपमेव।  
पञ्च महायज्ञाः"पाठो हॊम श्चातिथीनां सपर्या तर्पणं बलिः।एते पञ्च  
महायज्ञाः ब्रह्मयज्ञादिनामकाः॥",सप्त पाकयज्ञाः,(श्रौताग्निहोत्रादयः)  
सप्त हविर्यज्ञाश्च यज्ञपदेनोपात्ताः अग्निष्टोमादयः,सप्त सॊमसंस्थाः  
क्रतवः--तै राराध्यः क्रियते इति-क्रतुः(विष्णुरेव)  
"यज्ञ स्सवोऽध्वरो याग स्सप्ततन्तु र्मखः क्रतुः"इति अमरसिंहः  
स्वकीयनिघंटौ।"यज देवपूजा संगति करण दानेषु"इति धातुपाठे।  
पुरुषसूक्तं सर्वमपि यज्ञविषयकमेव।सृष्टिरपि यज्ञ एव।द्रव्ययज्ञाः  
सन्ति।तपो यज्ञास्सन्ति।ज्ञानयज्ञास्सन्ति। "देवा नामिदमामनन्ति मुनयः  
शान्तं क्रतुं चाक्षुष"मिति नाटकं काळिदासः शान्तः चाक्षुषः क्रतुरिति  
वर्णितवान्। सामान्यतः आधुनिककाले यद्यत् बृहत्कार्यमस्ति  
तत्सर्वमपि यज्ञतुल्यमिति वदामः खलु।  
यज्ञसम्बन्धितपदानि पश्यामः। यायजूकः=इज्याशीलो यायजूकः।यज्वा=विधिना  
यथाशास्त्रं निर्वर्तितयागो यज्वा भवति।पौनःपुन्येन  
यागकरणशीलः यायजूको भवति। यज्ञे यस्य दीक्षा भवति सः दीक्षितः।  
भारतदेशः पुण्यभूमिरिति ख्यातिङ्गतः।"आर्यावर्तः पुण्यभूमिः मध्यं  
विन्ध्यहिमागयोः"इत्यमरः।"श्लो।"आसमुद्राच्च वै पूर्वात् आसमुद्राच्च  
पश्चिमात्।हिमवद्विन्ध्ययो र्मध्यं मार्यावर्तं विदु र्बुधाः" इति मनुना प्रोक्तम्।  
"ओङ्कारप्रभवो वेदाः",वेदा हि यज्ञार्थमभिप्रवृत्ताः।वेदाध्ययनं  
वा,अध्यापनं वा यत्किमपि पुण्यकर्म वा "हरिःओम्"इत्यादिना कुर्मः।हरिः  
ओङ्कारेण बोध्यते।तत्त्वत्रयमपि बोध्यते।चिदचिदीश्वरा एव तत्त्वत्रयम्।  
अक्षरसमाम्नाये पंचविंशति तत्त्वानि सन्ति।षड्विंशः पुरुष एव  
ईश्वरः।"विचित्रा देहसम्पत्तिः ईश्वराय निवेदितुम्।पूर्वमेव कृता राजन्!  
हस्तपादादिसंयुता"इत्युक्त रीत्या "वेदोऽखिलो धर्ममूलम्"शरीर  
माद्यं खलु धर्मसाधनम्"इति सूक्तीः मनसि निधाय यज्ञादिभिः सर्वान् देवान्  
प्रीणयन्तः श्रीमहाविष्णो रनुग्रहं प्राप्नुमः।हिमालयस्य  
यज्ञाङ्गयोनिरिति प्रसिद्धिरप्यस्तीति काळिदासस्य सूक्तिः।(End)  

