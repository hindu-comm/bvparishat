+++
title = "000 iragavarapu narasimhacharya"

+++
[[iragavarapu narasimhacharya	2011-01-30, 23:05:58 [Source](https://groups.google.com/g/bvparishat/c/MkvqaOlmeRQ)]]



Dear Scholar Friends,  
praNamyA.What our Scriptures say about the origin of Sanskrit is  
detailed below.Your opinion also is solicited in this regard.  
"संस्कृतभाषायाः आविर्भावः।"  
-------------------------  
संस्कृतभाषा कथ माविर्भूता? एतद्विषय मेवं श्रुतिः विवृणोति।  
श्रुतिः।"गौरी मिमाय सलिलानि तक्षती। एकपदी द्विपदी सा चतुष्पदी।  
अष्टापदी नवपदी बभूवुषी। सहस्राक्षरा परमे व्योमन्।"

(कृ.य.ब्रा.२.कां.४.प्र.६.अनु.)  
(तात्पर्यम्र्) ब्रह्मणि प्रतिष्ठिता गौरवर्णा वाग्देवता सृष्ट्यादौ  
वर्णान् (अक्षराणि) पदानि वाक्यानि च सृजन्ती शब्दमकरोत्।  
तस्य शब्दस्य विवरणमेवमस्ति।"आदौ वाग्देवता प्रणवरूपेण ब्रह्मणः मुखात्  
एकप्रकारेण (एकपदी) निर्गता। अनन्तरं व्याहृतिरूपेण सावित्रीरूपेण च  
द्विविधा सती (द्विपदी) निर्गता।अनन्तरं वेदचतुष्टय  
रूपेण चतुर्विधा सती (चतुष्पदी) निर्गता। ततः  
"शिक्षा,व्याकरणं,छन्दो,निरुक्तं,ज्योतिषं तथा।कल्पश्चे  
ति षडङ्गानि,पुराणं,धर्मशास्त्र ञ्चेति अष्टधा (अष्टापदी) निर्गता। ततः  
मीमांसा,न्याय,साङ्ख्य,योग,  
पाञ्चरात्र,पाशुपत,आयुर्वेद,धनुर्वेद,गान्धर्ववेदरूपैः नवधा (नवपदी) सती  
निर्गता। ततः अनन्तैः वाक्यसंदर्भैः अनेकधा (सहस्राक्षरा) सती निर्गता।  
अत्र शब्दो नाम "सरस्वती"त्यर्थः।  
"तस्माग्ं समुद्रा अधिविक्षरन्ति। तेन जीवन्ति प्रदिश श्चतस्रः। ततः  
क्षरत्यक्षरम्। तद्विश्व मुपजीवति।"(श्रुतिः)  
(तात्पर्यम्) तस्यां वाग्देवतायां समुद्रसमानाः (अनन्ताः) वेदाः अनेकधा  
प्रावर्तन्त। तद्वेदोक्तकर्मानुष्ठानेन सर्वासु दिक्षु स्थिताः प्राणिन  
स्सर्वे  
ऐहिकामुष्मिकफलानि प्राप्नुवन्ति। तद्वेदात् प्रणवः साररूपेण निर्गता।  
तत्प्रणवोपासनेन अधिकारिपुरुषाः आत्यन्तिकपुरुषार्थं प्राप्नुवन्ति।  
प्रथमं अङ्गोपाङ्गसहितं अक्षर,पद,वाक्यरीत्या शब्दजातं सर्वं ब्रह्मणः  
मुखादाविर्भूतमिति,ततः अनन्ता वेदाः,यस्य निश्वसितं वेदाः इति  
श्रुत्युक्तरीत्या आविर्भूता इति, तदुक्तकर्मानुष्ठानेन सर्वे प्राणिनः  
सर्वान् पुरुषार्थान् प्राप्नुवन्तीति ज्ञायते।  
"देवीं वाच मजनयन्त देवाः तां विश्वरूपाः पशवो वदन्ति। सा नो मन्द्रेष  
मूर्जं दुहाना। धेनुर्वागस्मानुपसुष्ठुतैतु।"इति श्रुतौ "देवीं वाच  
मजनयन्त देवा"इत्यत्र "अजनयन्त" पदस्य "उत्त्पादितवन्तः यद्वा  
सृष्टवन्तः"इत्यर्थो न। किन्तु स्वभाषारूपेण व्यवहृतवन्तः इत्यर्थो  
वक्तव्यः। "तां विश्वरुपाः पशवो वदन्ती"ति मन्त्रभागः एतदर्थमेव द्रढयति।  
अर्थात् संस्कृतभाषामेव देवाः व्यवहृतवन्त इति ज्ञायते।  
अत एव "संस्कृतं नाम दैवी वाक्" इत्याभाणक स्सार्धको भवति।  
एवं व्याख्यातं ब्रह्मश्री उप्पुलूरि गणपतिशास्त्रि महोदयैः।  
(पश्यन्तु---वेदसार रत्नावळ्यां द्वितीयभागे ७१७ पृष्टम्)  
Regards,  
insacharya.  

