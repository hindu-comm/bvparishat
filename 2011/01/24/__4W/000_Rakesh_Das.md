+++
title = "000 Rakesh Das"

+++
[[Rakesh Das	2011-01-24, 20:28:50 [Source](https://groups.google.com/g/bvparishat/c/4Wfdsp6OlXI)]]



विदुषः प्रणमामि।

1\. भासर्वज्ञप्रणीते न्यायसारे प्रमाणलक्षणम् - सम्यगनुभवसाधनं  
प्रमाणमिति। तत्र साधनपदस्य प्रयोजनवर्णनावसरे -  
प्रमातृ-प्रमेयव्यवच्छेदार्थं फलाद्भेदज्ञापनार्थं साधनग्रहणम् इति। अत्र  
फलाद्भेदज्ञापनार्थमित्यंशस्य आशयः कः इति न ज्ञातं मया। विद्वद्भिः  
पङ्क्त्यर्थप्रकाशः क्रियतां कृपया।

2\. न्यायसारस्य भूषणव्यतिरिक्ता अपरा काचन दीपिकानाम्नी टीका  
कलिकाता-एशियाटिक-सोसाइटितः प्रकाशिता आसीत्। तस्याः टीकायाः  
सॉफ्ट-प्रतिः प्राप्तुं शक्यते वा?

3\. न्यायसारस्य अपरा टीका काचिदुपलभ्यते वा?

प्रणम्य  
--  
Rakesh Das  
Asst. Professor  
Dept. of Sanskrit Studies  
Ramakrishna Mission Vivekananda University  
Belur Math Howrah.

वंशीविभूषितकरान्नवनीरदाभात्  
पीताम्बरादरुणबिम्बफलाधरोष्ठात्।  
पूर्णेन्दुसुन्दरमुखादरविन्दनेत्रात्  
कृष्णात्परं किमपि तत्त्वमहं न जाने।।  
भारत माता की जय  

