+++
title = "000 Vinodkumar Sharma"

+++
[[Vinodkumar Sharma	2011-06-19, 07:58:15 [Source](https://groups.google.com/g/bvparishat/c/orosCudQUgs)]]



show details Jun 18 (1 day ago)  
शोधच्छात्रायै सुप्रियायै स्वस्ति ।  
सादरं शुभाशयाः, यद् भवती वास्तुशास्त्राधारेण रोगविचारे शोधरता अस्ति।  
वास्तुमध्ये भूखण्डस्य आकृति-प्रकृति-कोणानां क्षयवृद्धि-ब्राह्मणीति  
वर्णानामाधारेण तत्र प्रातिकूल्यं यदा भवति तदा तत् सदृशी रोगोत्पत्तिः  
सम्भवा भवति।  
तद्यथा चक्राकारे भूखण्डे निवासे सति तत्र निवासकर्तृणां जनानां जीवनं  
चक्रवत् भ्रम-संक्रमणादिशीलं भवति। जनाः परिश्रमाधिक्यात् सततं  
कार्यरतावस्थातः नैरन्तर्येण च व्यस्ततायाः कारणात् श्रान्ता भवन्ति।  
कदाचित् चक्राकारिता अत्यधिका तथा च स्थितिः चतुष्पथस्य निकटे भवेत् तदा  
जनः मानसिकरोगग्रस्तः विक्षिप्तः चापि भवितुं शक्नोति। किन्तु एषा  
स्थितिः 200 मीटर क्षेत्रफलात् अधिके एव निर्मिते भवने विलोकनीया, 150  
गजतः न्यूने भवने एषा स्थितिः अथवा वास्तुदोषादिकं चिन्तनं प्रायशः नैव  
विलोकनीयः। एवमेव  
सोपानसंख्या-सोपानवाम-दक्षिणप्रवृत्ति-चतुष्कोणस्थिति-ब्रह्मस्थानस्थिति-मुख्यद्वारस्थिति-द्वारवेध-कक्षाणां  
स्थितिरचनादिभिः अपि साक्षात् रोगविचारं कर्तुं शक्यं भवति।  
इतः अपि भवत्याः कस्मिन् क्षेत्रे विशेषेण जिज्ञासा वर्तते, इति सूच्यते  
चेत् पुनः अस्माकं विद्वांसः भवत्याः मार्गदर्शनं विधास्यन्ति।  
पुनरपि अभिवादनेन सह- डॉ. विनोदः

--  
डॉ. विनोदकुमारशर्मा  
विभागाध्यक्षः, ज्योतिष-विभागः  
जगद्गुरु-रामानन्दाचार्य-राजस्थान-संसकृत-विश्वविद्यालयः,  
मदाऊ, पोस्ट-भांकरोटा, जयपुरम् (राजस्थानम्)-३०२०२६  
०१४१-२७९२२९७, ०१४१-५१३२०२७, ०९४१४३५०७११  

