+++
title = "004 narayanan er"

+++
[[narayanan er	2011-06-29, 16:51:48 [Source](https://groups.google.com/g/bvparishat/c/XQ3nMacGezM)]]



Jagannatha discusses in his Rasagangadhara's 2nd Anana about Samarthya & Auchiti are following :  
  
सामर्थ्यं कारणता। यथा- मधुना मत्तः कोकिलः इत्यत्र कोकिलमदजनकता मधुशब्दस्य वसन्ते। अत्र '' कोकिलमादने मधोरेव शक्तिर्न तु मधुनः। मादकत्वं मधुन्यपीति न लिङ्गम् '' इति वदन्ति। तत्र सामर्थ्यं लिङ्गान्तर्गतमेव कुतो न स्यात् इति शङ्कायाः कथमेतदुत्तरं सङ्गच्छते ? न च मादनसामर्थ्यस्य सुरावृत्तितया नासाधारणधर्मतारूपं लिङ्गत्वमिति वाच्यम्, मादनसामर्थ्यस्य सुरावृत्तित्वेऽपि कोकिलमादनसामर्थ्यस्य वसन्तासाधारणतया लिङ्गत्वस्य दुर्वारत्वात् । न च प्राणिमात्रमादनसामर्थ्यस्य मधुनः कोकिलमादनसामर्थ्यमप्यस्तीति वाच्यम्। एवं सति सामर्थ्यस्य वाचकतानियामकत्वमसङ्गतं स्यात्, न तु मधुन इति स्वोक्तिविरोधश्च भवेत्। प्रसिद्ध्याश्रये पुनर्लिङ्गत्वमप्रच्युतम्। शाब्दत्वाशाब्दत्वाभ्यामेकानेकपदार्थत्वाभ्यां वा विशेषस्तु स्यात्।  
  
औचिती योग्यता । यथा- पातु वो दयितामुखम् इत्यत्र दयितामुखकर्तृकरक्षणकर्मत्वाक्षिप्तकामार्तानां संबोध्यपुरुषाणां त्राणं हि तस्याः साम्मुख्येनैव भवति। न तु मुखमात्रेण, वैमुख्ये तेन त्राणायोगात्। अतस्त्राणार्हत्वं वदनसाम्मुख्योभयप्रत्यायकस्य मुखशब्दस्य।  



Regards,  
Narayanan

  

  

------------------------------------------------------------------------

**From:** hnbhat B.R. \<[hnbh...@gmail.com]()\>  
**To:** [bvpar...@googlegroups.com]()  
**Sent:** Wed, 29 June, 2011 1:37:44 PM  
**Subject:** Re: {भारतीयविद्वत्परिषत्} Fourteen Contextual Factors  





