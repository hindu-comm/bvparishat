+++
title = "007 narayanan er"

+++
[[narayanan er	2011-06-07, 12:48:12 [Source](https://groups.google.com/g/bvparishat/c/mrCsbQdZzm0)]]



आचार्येभ्यो नमः।  
आधानं तनयस्य पुंसवविधिः सीमन्तजाताह्वयौ निष्क्रामोन्नविधिः क्षुरोपनयने त्रीणि व्रतानि क्रमात्।  
गोदानं च समापनं व्रतविधेः पाणिग्रहाग्न्याहितिर्विप्रादेर्विहिताः श्रुतौ निगदिताः कार्याः क्रियाः षोडश।। (मुहूर्तपदव्याम्) इति हि षोडश संस्काराः।  
तत्रोपनयनसंस्कारात् समापनान्तं (समावर्तनान्तं) केरऴेषु बालाः संस्कृतमेव ब्रूयुरिति निष्कर्षस्तावद्रक्षितृभिरामन्यते स्म। समाजे तु बहवो बहुधा कैरळीं ब्रुवते। संस्कृतोक्त्युल्लङ्घकानां बालानां दण्डस्तु, व्रतानां पुनरावर्तनं, अभ्यस्तानां वेदमन्त्राणां पुनरावर्तनं चेति तन्निष्कर्षः। रक्षितॄणां निर्बन्ध एवैष यद्बालाः संस्कृतमेव ब्रूयुरिति। कुतो नियम्यते बालाः संस्कृतमेव ब्रूयुरिति ? उपनयनोपरान्तं हि कालो वेदाभ्यासस्य शास्त्राभ्यासस्य च। योऽपभ्रष्टं भाषते स वेदाद्दूरायते, बिभेति च शास्त्रात्। कुत एतत् ? सस्वरो यथामन्त्रं वेदोऽभ्यसनीयश्च। मातापितरौ पुत्रमुपदिशतो वेदान्न प्रमदितव्यमिति। स्वयमाचरन्तौ मार्गमुपादिशाताम्। कुतोऽयमुपदेशस्तावत् ? संस्कृताभ्यासेन वेदाभ्यासेन शास्त्राभ्यासेन संस्कृतिरियं रक्षणीयेति। यो वर्णो यत्पदं यद्वाक्यं वा यथाविध्युच्चरितं श्रुतं च बालमनस्सु कामप्यनश्वरां संस्कृतिमुपस्थापयति। तस्माद्रक्षितॄणां निर्बन्ध एवैष यद्बाला उपनयनसंस्कारात् समापनान्तं संस्कृतमेव ब्रूयुरिति, तावच्च तेषु संस्कृतिर्दृढमूला स्यादिति। इदानीमपि संस्कृतज्ञाः स्वसन्ततिं निष्कर्षयन्ति, न म्लेच्छितव्यः, नापभाषितव्य इति। समाजे तु बहवो बहुधाऽपभाषन्ते, म्लेच्छन्ति वा, न तथाऽऽचरणीयम्। न सुरां वा पिबेत्। समुपस्थापितसंस्कृतिः संस्कृतचित्तस्तावद्बालो नापभाषते, धर्ममर्यादां वा नोल्लङ्घते। स राष्ट्रसंस्कृतौ सम्पदायते। किं कर्तव्यम् ? प्रतिविद्यालयं भारतखण्डे सनिर्बन्धं सनिष्कर्षं संस्कृतमभ्यस्तव्यम्, संस्कृतिरुपस्थापनीया। लोकसभाराज्यसभादिषु संस्कृतेरुपस्थापनार्थं सबहुमतमादेशः प्रवर्तितव्यः। कीदृश आदेश इति ?  
१. संस्कृतं यथाविधि भारतखण्डे कार्यालयप्रयुक्तं स्यात्।  
२. संस्कृतं यथाविधि सर्वत्र विद्यालयेषु सनिर्बन्धं सनिष्कर्षं संस्कृतमभ्यस्तव्यम्।  
३. यः संस्कृतमजानन् वा संस्कृतिहीनो वा धर्मेण हीनो वा शासितृकर्मसु न युज्येत। इत्यादिः।  
किं फलम्? म्लेच्छानां दुस्संस्कृतेः प्रभावः क्रमेण जीर्णः स्यात्। साधु शिक्षितानां खलु मनांस्यधर्माय न संप्रेरयन्ते। धर्मेण संस्कृता न मद्यपायन्ते। संस्कृताः शासकाः संजायेरन्। तत् संस्कृतैरेव संस्कृती रक्षणीयेत्योम्।।  

  

------------------------------------------------------------------------

**From:** Jagannatha s \<[jgra...@gmail.com]()\>  
**To:** [bvpar...@googlegroups.com]()  
**Sent:** Mon, 6 June, 2011 11:39:20 PM  
**Subject:** Re: {भारतीयविद्वत्परिषत्} Re: A.P.Govt.G.O.No.38.-Introducing English From Class 1----Details Furnished---Reg.  



