+++
title = "000 sugyankumar mohanty"

+++
[[sugyankumar mohanty	2013-12-27, 10:40:28 [Source](https://groups.google.com/g/bvparishat/c/InoDJ68xiOA)]]



Respected Scholars,

I wish all the revered scholars of BVParishad a happy and prosperous Christan New year 2014.

Please down load the attachment.

  

Dr. Sugyan Kumar Mahanty

****

** **



  

सर्वस्तरतु दुर्गाणि सर्वः काममवाप्नुयात्।

सर्वः पश्यतु भद्राणि सर्वः सर्वत्र नन्दतु।1।

न कश्चिदप्रियं कुर्यान्न कश्चिदप्रियं भजेत्।

नाप्रियं श्रुणुयात्कश्चिन्न ब्रूयात्कश्चिदप्रियम्।2।

न दारिद्र्यं क्वचिद्राष्ट्रे विपत्तिर्न हि कुत्रचित्।

नाऽशान्तिः राजतां ग्रामे राज्ये देशे महीतले।3।

न भ्राता भ्रातरं हिंसेन्न स्वसारमपि स्वसा।

मानवो मानवं पातु वसुधा हि कुटुम्बकम्।4।

काले वर्षतु पर्जन्यः पृथिवी सस्यशालिनी।

स्वर्णपुष्पा भवेत्पृथ्वी सम्पत्समन्विता सदा।5।

हिन्दुमुसलिमाः क्रिस्ताः सम्प्रदायाः समेऽपि च।

नाश्रयन्तु क्वचिद्भेदं हिंसन्तु न परस्परम्।6।

रुणद्धि नातपात् सूर्यः सम्प्रदायविशेशकम्।

एकश्चन्द्रस्तमो हन्ति स्वरोचिषा महीतले।7।

एको वायुर्हि सर्वस्य नीरश्च एक एव हि।

एका एव धरा चेयं सर्वं धारयतीह नु।8।

धारणाद्धर्ममित्याहुः धर्मो रक्षति रक्षितः।

सर्वप्राणिगतो धर्मः सनातनः सदाभवः।9।

शान्तिः संहतिरैक्यञ्च भुवि सर्वत्र राजताम्।

आर्जवं सौमनस्यञ्च वृणुयात्सर्वमानवः।10।

नवा कान्तिः नवोत्साहो नवा द्युतिः नवा प्रभा।

नवं बलं नवोद्योगः समेधयन्तु वः श्रियम्।11।

मधुमासा नवैः पुष्पैः तरुश्रीः राजते यथा।

नवारम्भैः नवे वर्षे नवतारुण्यमाप्नुयात्।12।

नवज्योत्स्नां समालिङ्गन् हृष्टो निशाकरो यथा।

नवप्रेरणया युक्तो नवोद्यमः प्रसीदतु।13।

व्याहरामो नवे वर्षे भवतामभिनन्दनम्।

स्वागतं कल्पयामो वः क्रिस्तेस्मिन्नववत्सरे।14।

  



सुज्ञानकुमारमाहान्तिः

राष्ट्रियसंस्कृतसंस्थानम्,वेदव्यासपरिसरः,बलाहरम्, हि.प्र.

