+++
title = "000 iviy...@gmail.com"

+++
[[iviy...@gmail.com	2013-12-16, 08:52:44 [Source](https://groups.google.com/g/bvparishat/c/9BxzUzwztxk)]]



श्लोकः॥ ५९.

क्षुण्णं यदन्तःकरणेन वृक्षाः फलन्ति कल्पोपपदास्तदेव।

अध्यूषुषो यामभवन् जनस्य यास्सम्पदस्ता मनसोऽप्यभूमिः॥

तात्पर्यम्----------

मनसा "ममेदं भूया"दिति भूयोभूयः सङ्कल्पितं वस्तु कल्पवृक्षो ददाति। कल्पयन्ति सङ्कल्पितार्थानिति कारणत एव कल्पवृक्ष इति

नाम अन्वर्थमभवत्।कल्पवृक्षस्तु देवलोकवासी। कल्पवृक्षस्य सत्वेन देवलोकः सम्पन्नो भवति। द्वारकावासिनोऽपि सम्पन्नाः।तेषां

सम्पदः मनसापि इयत्तया सङ्ख्यातुमशक्याः।श्रीकृष्णः कल्पवृक्षमानीतवान् खलु।अतः कल्पवृक्षसम्बन्धेन अत्रत्यानां पौराणामपि देवेन्द्रभोगोऽस्ति।

पदच्छेदः---------

क्षुण्णं, यत्, अन्तःकरणेन, वृक्षाः, फलन्ति,कल्पोपपदाः,तत्, एव.अध्यूषुषः,याम्, अभवन्, जनस्य,याः, सम्पदः,ताः,मनसः, अपि,अगम्याः॥

प्रतिपदार्थः----------

यत्=यत् ऐश्वर्यम्, अन्तःकरणेन=मनसा, क्षुण्णं="इदं मे भूया"दिति पुनःपुनः सङ्कल्पितं (भवति), तत् एव=तदैश्वर्यमेव, कल्पोपपदाः वृक्षाः=कल्पवृक्षाः,फलन्ति=फलं निष्पादयन्ति।यां=द्वारकापुरीम्, अध्यूषुषः=अधिवसन्त्यः,याः सम्पदः=यान्यैश्वर्याणि,अभवन्=

अवर्तन्त,ताः=तान्यैश्वर्याणि, मनसः अपि=चित्तस्य अपि, अगम्याः=अगोचराणि।(सङ्ख्यातुमशक्या सम्पदस्तीत्यर्थः)

विशेषाः------

द्वारकापुर्यामपि कल्पवृक्षसम्बन्धोऽस्ति।श्रीकृष्णः देवलोकात्तत्र आनीतवान् खलु।द्वारकायां सम्पत् कल्पवृक्षसम्बन्धेन ऊहितुमपि

अशक्या इति कथनेन द्वारकावासिनां देवेन्द्रभोगो व्यज्यते।अतिशयोक्तिरलङ्कारः।

शब्दरूपसमासादयः--------क्षुण्णं-क्षुण्णे-क्षुण्णानि-क्षुण्णशब्दः-अकारान्तः-नपुं-प्र.एक।यत्-ये-यानि-यत् शब्दः-दकारान्तः-नपुं-प्र.एक।

अन्तःकरणेन-अन्तःकरणाभ्यां-अन्तःकरणैः-अन्तःकरणशब्दः-अकारान्तः-नपुं-तृ.एक।वृक्षः-वृक्षौ-वृक्षाः-वृक्षशब्दः-अकारान्तः-पुं-प्र.बहु।फलति-फलतः-फलन्ति-फलधातुः-निष्पत्तिरर्थः-लट्-प्र.पु.बहु।कल्पा इत्युपपदं येषां ते-कल्पोपपदाः-बहुव्रीहिः-पदः-पदौ-पदाः-

पदशब्दः-अकारान्तः-पुं-प्र.बहु।तत्-ते-तानि-तत् शब्दः-दकारान्तः-नपुं-प्र.एक।एव-अव्य।अध्यूषुषः-अध्यूषुषोः-अध्यूषुषां-अध्यूष् शब्दः-षकारान्तः-पुं-ष.एक।यां-ये-याः-यत् शब्दः-दकारान्तः-स्त्री- द्वि.एक।अभवत्-अभवतां-अभवन्-भू धातुः-लङ्--प्र.पु.बहु।जनस्य-

जनयोः-जनानां-जनशब्दः-अकारान्तः-पुं-ष.एक।या-ये-याः-यत् शब्दः-दकारान्तः-स्त्री-प्र.बहु।सम्पत्-सम्पदौ-सम्पदः-सम्पत् शब्दः-

तकारान्तः-स्त्री-प्र.बहु।सा-ते-ताः-तत् शब्दः-दकारान्तः-स्त्री-प्र.बहु।मनसः-मनसोः-मनसां-मनस् शब्दः-सकारान्तः-नपुं-ष.एक।अपि-अव्य।गन्तुम्=प्राप्तुम्, अशक्याः-अगम्या-अगम्ये-अगम्याः-अगम्याशब्दः-आकारान्तः-स्त्री-प्र.बहु।

अभिवाद्य,

ऐवियन्।

