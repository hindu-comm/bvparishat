+++
title = "006 vasantkumar bhatt"

+++
[[vasantkumar bhatt	2013-12-25, 15:40:38 [Source](https://groups.google.com/g/bvparishat/c/EIzwXqRVS-E)]]



नमस्कार । मैं आपके प्रश्न का उत्तर कुछ भिन्न दृष्टि से सोचने का सुझाव देना चाहुँगा । जैसे कि - क्या आप ऐसा मान सकते है कि विभूतियोग में जो लिखा है वही श्रीकृष्ण ने कहा था । कृष्ण रणसंग्राम में पद्य में नहीं बोले होंगे । यह तो व्यास, ( अनेक व्यासों )ने लिखा हुआ हम तक पहुँचा है । भगवद्गीता का 700 श्लोकोंवाला कलेवर जो आज मिल रहा है, वह सर्वथा मौलिक नहीं है । अतः किस काल खण्ड में विभूतियोग लिखा गया होगा - यह बात जानने के लिए आपका प्रश्न बहुत उपयोगी सिद्ध होगा । यदि कवीनाम् उशना कविः - पङ्क्ति जब लिखी गई होगी तब वाल्मीकि कवि हुए नहीं होंगे, ऐसा अनुमान हम कर सकते है ।भगवद्गीता अनेक-कर्तृक रचना है, और अनेक काल-खण्ड में उसकी रचना होतीरही है । परम्परागत मान्यता भिन्न हो सकती है । लेकिन वर्तमान कलेवर तो बुद्धावतार के बाद का लगता है ।। किस कालखण्ड में किसका महिमा स्वीकृत या सुप्रसिद्ध होगा - ऐसी जिज्ञासा के सन्दर्भ में आपका प्रश्न फलदायी होगा ऐसा मैं मानता हुँ ।। आपके प्रश्न मुझे उपकारक सिद्ध हुआ है ।। उपकृतोस्मि ।।  
दूसरा बिन्दु यह भी है कि मेरे प्रस्ताव का समर्थन देखने के लिए संलग्न पुस्तक की पी-डी-एफ फाईल देखिए जी ।।  
  

------------------------------------------------------------------------

Date: Mon, 23 Dec 2013 21:30:16 +0800  
From: [shanka...@yahoo.com]()  
Subject: Re: {भारतीयविद्वत्परिषत्} Vibhutiyoga of the Gita - Puranic Sources  
To: [bvpar...@googlegroups.com]()



