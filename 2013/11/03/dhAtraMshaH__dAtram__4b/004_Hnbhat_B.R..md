+++
title = "004 Hnbhat B.R."

+++
[[Hnbhat B.R.	2013-11-05, 09:34:51 [Source](https://groups.google.com/g/bvparishat/c/4bH98c235E4)]]



  



अन्यच्च धात्त्रंश इत्यत्र धातृ इति ऋकारान्तश्शब्दः अत्र अनचि च इति द्वित्वे कर्तव्ये न पदान्त.... इत्यादि सुत्रेण स्थानिवद्भावनिषेधः, द्वित्वनिषेधे तु स्थानिवद्भावः, तेन दीर्घादाचार्याणाम् इति सूत्रस्य प्रवृत्तिर्न भवति. अर्थात् अनेन सूत्रेण दीर्घादुत्तरस्य यरः अनचि द्वित्वनिषेधः क्रियते. अचि परे तु न

  

अयं भावः ---

  

ऋकारस्य स्थाने आदेशस्य यकारस्य द्विद्वे कर्तव्ये "न पदान्तद्विर्वचानवरेयलोप --- इत्यादिना स्थानिवद्भावनिषेधः इति द्वित्वनिमित्ते "अनचि च" इति द्वित्वनिषेधनिमित्ताभावश्च\| "दीर्घादाचार्याणाम्"इति निषेधस्य प्रवृत्तौ च, "अनचि च" इतिद्वित्त्वे कृते एव, निमित्तं भवति\|"अनचि च" ईति पाक्षिक पाक्षिक-द्वित्वाभावपक्षे
निमित्तं नास्तीति आचार्याणां मते अपि, निषेधस्याप्रवृत्तिः, "अनचि च" इति पाक्षिके द्वित्वे कृते, तस्य आचार्याणां मते द्वित्व-निषेधस्य केवलस्य प्रवृत्तौ (केवलं द्वित्वे कर्तव्ये एव "न पदान्त-" इति स्थानिवद्भावनिषेधात्), स्थानिवद्भावेन ऋकारस्यैव सत्त्वात् "अनचि च" इति निषेधः इति, तस्य आचार्याणां मतेनद्वित्वनिषेधस्याप्यप्रवृत्तिः\| दात्रमित्यादौ तकार-रेफयोरुभयोरापि स्वाभाविकत्वात् "दाम्-नी-"शस-यु-युज-स्तु-तुद-सि-सिच-मिह-पत-दश-नहः करणे \|\| PS_३,२।१८२ \|\|" इति ष्ट्रन् प्रत्ययस्थत्वात्\| विशेषः उदाहरणद्वयेइति विवरणस्य संक्षेपः\|

  

तेन निषेधस्यापि पाक्षिकत्वात् रूपभेदे न विशेषः\| तकारमात्रस्यैव द्वित्वे द्वित्वनिषेधे च फलं तुल्यम्\| निषेधपक्षे वा, "अनचि च" इति द्वित्वाभावपक्षे च, एकतकारं रूपम्, आचार्याणां पक्षे निषेधाभावे च "अनचि" इत्येव पाक्षिकं द्वित्वमित्यन्यदेतत्\| प्रक्रियामात्रकृतो विशेषः\|

  

काशिका-वृत्तौ --- दीर्घादाचार्याणाम् ८।४।५२

दीर्घादुत्तरस्य आचार्याणां मतेन न द्वित्वं भवति। दात्रम्। पात्रम्। मूत्रम्। सूत्रम्।

  

न्यासः

  

नित्यार्थोऽयमारम्भः। अत्रारम्भसामर्थ्यादेव सिद्धे (नित्यत्वे) आचार्यग्रहणं पूजार्थम्। दात्रमित्यादौ "अनचि च" ८।४।४६ इति प्राप्तिः॥ इति आरम्भसामर्थ्यादेव (निषेधस्य) नित्यत्वस्य कथनात् आचार्यग्रहणस्य पूजाथत्वमुक्तवान्\|आचार्यग्रहणं निषेधस्य न पाक्षिकत्वार्थमिति तात्पर्येण\|

  

निषेधस्य न्यासकारपक्षे नित्यत्वात् "अनचि च" इति द्वित्वप्रवृत्तौ च निषेधः, पाक्षिकत्वे च, तस्य प्रवृत्तौ (स्थानिवद्भावेन रुकारस्यैव सत्त्वात्)निमित्ताभावात् निषेधस्य प्रवृत्यभावः इति सन्देहबीजम्\|

  

दीर्घादाचार्याणामिति द्वित्व-निषेधस्य प्रवृत्तिरेवात्र भवति वा न वा इति\| प्रश्नस्य तात्पर्यम्\| किं च, व्याख्यानेषु वा, सिद्धान्तकौमुद्यां तद्व्याख्यानेषु वा "दीर्घादाचार्याणाम्" इति निषेधस्य धात्रंश इत्यत्रानुपादान्ं च सन्देहबीजम्\| प्रवृत्तौ च, तकारस्य द्वित्वमेव न भवति, निषेधस्य नित्यत्वपक्षे\| पाक्षिकत्वपक्षे तु रूपद्वयमेव इत्यन्यदेतत्\| इति दर्शितमेव तालिकायां नित्यानन्दमहोदयैः स्पष्टं रूपद्वयम्\|

  

संक्षेपेण "दीर्घादाचार्याणाम्" इति सूत्रेण निषेधस्य (न्यासकारस्य मते नित्यस्य नित्यस्य, अन्येषां मते पाक्षिकस्य) प्रवृत्तिरेव धात्त्रंशः इत्युदाहरणे भवति वा न वा इति\| प्रश्नस्याशयः\|\| अत्रैवोत्तरमपेक्ष्यते, न रूपभेदे सन्देहः\|

  

न्यासकारस्य मतं भाष्यविरुद्धं वा न वेत्यन्यो विषयः  

  

अत्र बालमनोरमायामेवमुक्तम् ---

  

  

"। दीर्घादाचार्याणाम्। "ने"त्यनुवर्तते। दीर्घात्परस्य यरो द्वित्वं केषाञ्चिदाचार्याणां मते न भवति। मतान्तरे तु भवति। "अनचि चे"त्यत्र वाग्रहणमनुवर्तते इति नाज्झलाविति सूत्रे कैयटः। एवं चाऽनचि चेत्येव द्वित्वविकल्पसिद्धौ त्रिप्रभृतिष्वित्यादिसूत्रत्रयं नारम्भणीयमिति प्रौढमनोरमायां स्थितम्। एतत्सूत्रत्रयविरोधादनचि चेत्यत्र वाग्रहणं नानुवर्त्त्यमिति युक्तं प्रतिभाति।"  

  

इदं सूत्रं महाभाष्ये न व्याख्यातम्\|

  

