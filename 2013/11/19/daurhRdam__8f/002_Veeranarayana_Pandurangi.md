+++
title = "002 Veeranarayana Pandurangi"

+++
[[Veeranarayana Pandurangi	2013-11-20, 00:03:33 [Source](https://groups.google.com/g/bvparishat/c/8fvd_HLh06E)]]



here is the discussion on these two words in Subodhini commentary on tatparyachandkrika edited by me

  

     ननु सौहृदादिति कथम्? सुहृद इदमित्यर्थे अणि कृते "हद्भगसिन्ध्वन्ते पूर्वपदस्य" इति सूत्रेणोभयपदवृद्धौ सौहार्दादिति वक्तव्यं स्यादिति चेन्न। **अत्रास्मत्परमगुरुचरणाः** "संज्ञापूर्वको विधिरनित्यः" इति वैयाकरणन्यायात् उभयपदवृद्‌ध्यभावे "तद्धितेष्वचामादेः" इति सूत्रेणादिपदवृद्धिरेव। यद्वा "अर्थवतो ग्रहणे नानर्थकस्य" इति परिभाषया "सुहृद्दुर्हृदौ मित्रामित्रयोः" इति सूत्रेण निपातितस्य सुहृच्छब्दस्या- खण्डस्यैवार्थवत्त्वेन सुहृदिति पदद्वयात्मकत्वाभावेनोभयपदवृद्धेरप्रसक्तेः आदिपदवृद्धिरेव।

 यद्वा "हद्भगसिन्ध्वन्ते पूर्वपदस्य" इत्यत्र प्रतिपदोक्तस्य हृदयशब्दपर्यायस्य हृच्छब्दस्यैव ग्रहणम्। न तु "हृदयस्य हृल्लेखयदण्‌लासेषु" इति सूत्रोक्तहृदयादेशस्य हृच्छब्दस्य ग्रहणम्। अत एव दौहृदमिति प्रयोगोऽ(प्यु)पपन्न इत्याह। अत एव कुमारसम्भवे ( 4.16) "क्षणभिन्नसौहृदः" इति कालिदासप्रयोग इत्याहुः\[2\]। 

\[2\] “क्व नु मां त्वदधीनजीवितां विनिकीर्य क्षणभिन्नसौहृदः। नलिनीं क्षतसेतुबन्धनो जलसंघात इवासि विद्रुतः”।। तथा “कामसौहृदसुखं मनोहरम्” इत्यपि कुमारे (8.1) तथा “सौहृददौर्हृदशब्दावणि हृद्भावात्” इति काव्यालंकारसूत्रवृत्तौ (5.8.83)।



--  

Veeranarayana N.K. Pandurangi  
Head, Dept of Darshanas,  
Yoganandacharya Bhavan,  
Jagadguru Ramanandacharya Rajasthan Samskrita University, Madau, post Bhankrota, Jaipur, 302026. India  
  
अथ चेत्त्वमिमं धर्म्यं संग्रामं न करिष्यसि। ततः स्वधर्मं कीर्तिं च हित्वा पापमवाप्स्यसि।।

तस्मादुत्तिष्ठ कौन्तेय युद्धाय कृतनिश्चयः। निराशीर्निर्ममो भूत्वा युध्यस्व विगतज्वरः।। (भ.गी.)

  

[http://jrrsanskrituniversity.ac.in/]()

[http://jrrsanskrituniversity.ac.in/acd1.asp]()

<https://groups.google.com/forum/?hl=en&fromgroups#!forum/bvparishat>

