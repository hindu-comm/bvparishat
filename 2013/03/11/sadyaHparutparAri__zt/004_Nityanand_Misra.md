+++
title = "004 Nityanand Misra"

+++
[[Nityanand Misra	2013-03-14, 03:50:47 [Source](https://groups.google.com/g/bvparishat/c/zt7ZDNN4jj0)]]



  
  
  

2013/3/13 narayanan er \<[drerna...@yahoo.com]()\>

  

> 
> >  style="font-size:10pt;font-family:bookman old style,new york,times,serif"> >
> 
> > यदाऽपि वंशस्थविधेह पृच्छ्यते सुसंशयस्त्वत्र हि मिश्रसन्मणे।  
> भवत्प्रभावादिव रक्षितोऽस्म्यहं यथातथं छन्द इतीह चोत्तरम्।।१।।  
> युवा भवाँश्चेद् वयसैव केवलं यथाविधि प्रागधिगम्य भासते।  
> तदाशु तुभ्यं नम एव सज्जनः समादधास्त्वं विशदं ममेप्सितम्।।२।।  
> इतः कदाऽप्येवमतीवमोदितः करोमि पद्यैर्न गृहाण वाऽन्यथा।  
> भवादृशानेव निधाय चेतसि प्रकामधैर्यस्तनवानि संशयान्।।३।।  
> इयं सुधीनां परिषत् प्रभासते भवादृशानां सहयोगभास्वरा।  
> कदाऽपि शास्त्रं न हि दुर्बलं व्रजेदितीव बाढं व्रतमत्र कुर्वती।।४।।  
> अनेन धन्यो परिषद्ययं जनो नमामि नारायण इत्यहं बुधान्।  
> अकल्पि मोदाद् वरखेडिभिः पुरा सभा सतां भूरिसुखप्रदायिनी।।५।। >
> 
> > 
> >   
> > 
> > 
> > 

  
निसर्गसौम्याः कवयो मनीषिणः द्विजाग्रगण्याश्च परोपकारिणः।  
निरामया मोदविवर्धनाः प्रिया विवेकशीला मधुराभिभाषिणः॥ १ ॥  
जयन्तु नारायणनामधारिणः सदा लसन्तु ह्यमि आश्वलायनाः।  
यदाशिषाऽहं मतिहीनबालकः क्षमोऽवगन्तुं मुनिसूत्रयोजनम्॥ २ ॥  
  
हि + अमी + आश्वलायनाः = ह्यमी + आश्वलायनाः (इको यणचि ६-१-७७) = ह्यमि आश्वलायनाः (इकोऽसवर्णे शाकल्यस्य ह्रस्वश्च ६-१-१२७)  
मुनिसूत्रयोजनम् = पाणिनिसूत्रप्रयोजनम्  
  

--  
Nityānanda Miśra  
Vice President, Equity Markets, Citigroup, Hong Kong SAR  
Member, Advisory Council, JRHU, Chitrakoot, Uttar Pradesh, India  
<http://nmisra.googlepages.com>  
  

