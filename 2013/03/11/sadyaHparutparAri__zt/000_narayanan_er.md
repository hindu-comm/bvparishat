+++
title = "000 narayanan er"

+++
[[narayanan er	2013-03-11, 17:23:23 [Source](https://groups.google.com/g/bvparishat/c/zt7ZDNN4jj0)]]



प्रयोजनं नैव विना विकुर्वते महर्षयो योगमितीह जानते।  
प्रयोजनज्ञातिपरां निवेदनामिमां मदीयां शृणुतातिविश्रुताः।।१।।  
परुत्परारीति पदानि पाणिनिर्न्यपातयच्छास्त्रविधौ विशेषतः।  
हृदा समाधातुमिमान् मनीषिणो निवेदितानर्हथ संशयान् मया।।२।।  
कुतो विभक्तिर्विहिता दिशान्तगा क्वचिच्च सूत्रैरधुनादयस्ततः।  
तदा तदानीमिदमो र्हिलादयस्ततोऽपि वेदोक्तविकल्पवाचनाः।।३।।  
विधौ निपाता विदिताः स्वरादिना कुतो न तत्रैव नु कालवाचिनः।  
निपातितानां कथमव्ययादिता यथैव सद्यःपरुदादयः श्रुताः।।४।।  
अथैद्युसन्ता ह्यहनीति पातिता यथाऽधरेद्युः पुनरद्य वाऽहनि।  
कुतो न वैद्युस् विहितो दिनार्थके निपातनात् का चरितार्थता भवेत्।।५।।

