+++
title = "002 Hnbhat B.R."

+++
[[Hnbhat B.R.	2013-03-20, 17:31:20 [Source](https://groups.google.com/g/bvparishat/c/QmiBIqlK2so)]]



॥ तदशिष्यं संज्ञाप्रमाणत्वात्॥ १।२।५३॥

  

इति पाणिनिः।

  

पूर्वाचार्याणां मतेनात्र ---लुपि युक्तवद्व्यक्तिवचने॥ १।२।५१॥

  

व्यक्तिवचने इति च लिङ्गसङ्ख्ययोः पूर्वाचर्यनिर्देशः, तदीयम् एव इदं सूत्रम्। तथा च अस्य प्रत्याख्यानं भविष्यते, तदशिष्यं संज्ञाप्रमाणत्वात् १।२।५३ इति। व्यक्तिः स्त्रीपुम्नपुंसकानि। वचनम् एकत्वद्वित्वबहुत्वानि। पञ्चलाः क्षत्रियाः पुंलिङ्गा बहुवचनविशयाः। तेषां निवासो जनपदः। यथा तेषु क्षत्रियेषु व्यक्तिवचने तद्वज्जनपदे भवतः। पञ्चालाः। कुरवः। मगधाः। मत्स्याः। अङ्गाः। वङ्गाः। सुग्माः। पुण्ड्राः।  

  

  

पञ्चालाः, अङ्गाः, वङ्गाः, कलिङ्गाः---इत्यादयो जनपदस्य यथायथं बहुवचनाद्यन्ता एव संज्ञा, न त्वत्र यत्नेन लिङ्गसङ्ख्ये प्रतिपादनीये। "आपः" "दारा" इत्यादिषु यथा। न हि तत्र शास्त्रेण लिङ्गसङ्ख्ये प्रतिपाद्येते इति भावः।  

  

इति तत्त्वबोधिनी, न्यासकारादयः। न्यासकारः ---

  

पञ्चालाः, वरणा इति च, न एते योगशब्दाः। किं तर्हि? जनपदादीनां संज्ञा एताः। तत्र लिङ्गं वचनं च स्वभावसंसिद्धम् एव न यत्नप्रतिपाद्यम्, यथा आपः, दाराः, गृहाः, सिकताः, वर्षाः इति।  



प्रायः प्राप्तं = प्राप्तप्रायम्  

  

"( ३. ३. ६६८) प्रायो भूम्न्यन्तगमने" इत्यमरः। प्राप्तस्य प्रायः - बाहुल्यं यस्मिन् तत् इति बहुव्रीहिः।

