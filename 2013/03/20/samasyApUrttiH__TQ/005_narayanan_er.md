+++
title = "005 narayanan er"

+++
[[narayanan er	2013-03-25, 12:56:45 [Source](https://groups.google.com/g/bvparishat/c/TQdvi0G-hrw)]]



विद्वद्भ्यो नमः।

  

समसनविधिषु प्रगल्भबुद्धिं प्रथितगणेशशतावधानशीलम्।  
कविवरबलरामशुक्लमीडे मम सुहृदांवरमाशु नित्यमिश्रम्।।

  

तिस्रस्तावत्समस्या मया गतवासरे परिषद्यस्यां विद्वन्मनस्तुष्ट्यै समर्पितास्तदनु शतवधानकवीन्द्रैर्गणेशाचार्यैस्तदनु शाब्दिकाचार्यनित्यानन्दमिश्रक्रान्तदर्शिभिस्तदनु च काक्वाक्षिप्तप्रसुन्दरकवनपटुताशालिभिर्बलरामशुक्लैरुत्फुल्लव्युत्पत्त्यभ्यासशक्ति परिपूर्य प्रकाशितास्ता पूर्त्तयो विशेषतोऽस्मन्मनस्स्वाननन्दरूपा राराजन्तेतमाम्। जन्मनः प्रभृति काव्यसिद्धिपरिपूरितान्तःकरणानामेतेषां सौजन्यमेवेह मे मनोबलाय कल्पते। मदीयाश्च पूर्त्तयस्तावद्यथा-  
  
तथा नराणां मतिरात्ममन्थनात् प्रवर्धते वह्निरतीन्धनोर्ज्जितः।  
यथा यशोसिद्धिरुपात्तधर्मणां प्रमाणसिद्धिर्भवति प्रमाणतः।।१।।  
कृतमपि बहु कर्म प्राकृते भो मयाऽऽदौ फलति तदनुकूलं नैव यत् संस्कृतेऽद्य।  
तदनु कवनकर्म प्रारचि प्राङ्मयैवं भगवति परितुष्टे सिद्धिलब्धिर्ममापि।।२।।  
यन्निषेधविधिसूत्रगुम्फितं सागमादिनियमोपरञ्जितम्।  
सत्पदेष्टफलदायकं च तच्छब्दशास्त्रमिह मेऽतिरोचते।।३।।  
  
नारायणः।

  

>  style="font-family:bookman old style,new york,times,serif;font-size:14pt"> >
>  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** balram shukla \<[bshu...@yahoo.co.in]()\>  
> **To:** [drerna...@yahoo.com](); [bvpar...@googlegroups.com](); > [paramj...@gmail.com]()  
> **Sent:** Friday, 22 March 2013 9:26 AM  
> **Subject:** Re: {भारतीयविद्वत्परिषत्} समस्यापूर्त्तिः  
> > 
> > 
> > 



