+++
title = "010 narayanan er"

+++
[[narayanan er	2013-03-26, 21:28:44 [Source](https://groups.google.com/g/bvparishat/c/TQdvi0G-hrw)]]



गणेशाचार्यवर्यैः प्रदत्ताः समस्याः पूरयितुं यतमानोऽस्मि। यद्याशयानुकूलमेकैकशः पद्यं सार्थकं न प्रतीयेत चेन्मदीयो दोष एव। पूर्त्तयश्चेमाः-  

  

मनस्करो हि तस्करस्तिरस्करोति भास्करं  
पुरस्करोति भास्करो नभस्करोति भास्वरम्।  
श्रवस्करोति मस्करी महस्करोति मानवं  
नमस्करो नमस्करोत्यहस्करो हि तस्करः‍।।१।।  
पौर्णम्यां सकले सितेन्दुविमले दृष्टे दिवाऽपि क्षणं  
यस्मिन्नद्य तु दुर्ग्रहौ च यतिनौ क्रूरग्रहौ ग्राहकौ।  
पीयूषप्रभवं सदाऽमृतभरं सङ्कल्प्य दैत्याङ्गका-  
वेकाह्न्येव हि पश्यतः प्रतिकलं शुक्लेन्दुबिम्बस्य तौ।।२।।  
पद्मं यथा राजति वोष्णरश्मौ प्रज्ञस्तथा राजति राजतोषे।  
क्रुष्टग्रहो राजति केतुयोगे शुक्रग्रहो राजति राजबिम्बे।।३।।  
पुत्त्राश्चेमे पाण्डवाश्चैव कर्णो मृत्युस्तेषां दुःखमेवात्र मातुः।  
भूरन्ध्रो मे वेशितुं नैव लब्धो मैथिल्याजौ हन्यते हन्त कुन्ती।।४।।

  

नारायणः।  

