+++
title = "009 Hnbhat B.R."

+++
[[Hnbhat B.R.	2013-03-07, 12:29:32 [Source](https://groups.google.com/g/bvparishat/c/tOJp1p84EbI)]]



  
  

2013/3/7 narayanan er \<[drerna...@yahoo.com]()\>

  

> 
> >  style="font-size:10pt;font-family:'bookman old style','new york',times,serif"> >
> अनुमा। अनुमानम्। अनुमितिः। अनुपूर्वस्य माधातोः (मा माने। > अदा०-पर०-सक०-अनिट्।) प्रत्ययव्यत्ययेपि > व्याप्तिविशिष्टपक्षधर्मताज्ञानजन्यज्ञानमर्थः। अनुमा इत्यत्र भावे अङ् > प्रत्ययः। स्त्रियां टाप्। अनुमानम्। अत्र करणे ल्युट्। अनादेशः। नपुंसके > अम् प्रत्ययः। अनुमितिः। अत्र स्त्रियां क्तिन् प्रत्ययः। अनुमानः > इत्यत्र अनुपूर्वस्य मनधातोः करणे घञि रूपम्। अनु पश्चात् मन्यते > बुद्ध्यतेऽनेन इत्यनुमानः। मानः चित्तसमुन्नतिः। अनुमानः इति ल्युः > प्रत्यय इष्टश्चेन्नन्द्यादिषु पाठ्यः, संशयेऽहमुत वाऽयमाकृतिगण इति। > विद्वांसः शरणम्।  
> > 
> > 
> > 
> > 

  

अत्र अनुमानशब्दस्यैव भावे करणे वा प्रयोग इति सन्देहस्यावकाशः।

  

"सिषाधयिषया शून्या सिद्धिर्यत्र न विद्यते।

स पक्षस्तत्र वृत्तित्वज्ञानादनुमितिर्भवेत्"॥

  

इत्यादौ भावस्य साधनात् अनुमा, अनुमितिर्वा भवितुमर्हति, भावे, स्त्रियां क्तिना अनुमितिः, अनुमितिक्रिया

वा भवितुमर्हति। अनुमानं वा "करणाधिकरणयोः" ल्युट्।

  

"वक्रोक्तिः श्लेषकाकुभ्यां वाच्यार्थान्तरकल्पनम् ।

मुञ्च मानं दिनं प्राप्तं मन्द नन्दी हरान्तिके ॥ ५.११० ॥  

  

इत्यादौ मानशब्दः पुंलिङ्ग एव। अनुमानशब्दस्य पुंसि प्रयोगे, सिद्धे, "पुंसि संज्ञायां घः प्रायेण । ३. ३. ११९" इति शास्त्रेण संज्ञायाः साधनं युक्तम्, "हलश्च॥ ३।३।१२१" इति घमात्रेण सिद्ध्यति। इति स्थितिः। घञमपि नापेक्षते।

  

अनुमितिकरणम् अनुमानम्। परामर्शजन्यं ज्ञानम् अनुमितिः।

व्याप्तिविशिष्टपक्षधर्मताज्ञानं परामर्शः।

  

इत्यादौ शास्त्रग्रन्थेषु अन्वेषणं कर्तव्यम्। स्पष्टं ल्युटः करणत्वमनुमानशब्दे। इति

  

शेषे शिष्टा पाणिनीयाः प्रमाणम्।

  

  

  

  

