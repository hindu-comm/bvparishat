+++
title = "002 Hnbhat B.R."

+++
[[Hnbhat B.R.	2013-03-19, 08:00:28 [Source](https://groups.google.com/g/bvparishat/c/roClZ3mH7lQ)]]



ब्राह्मणः

  

पुं०। ब्राह्मणो विप्रस्य प्रजापतेर्वा अपत्यम्। ब्रह्म वेदस्तमधीते वा सः।

इति भरतः॥ ब्रह्मन्+अण् ब्राह्मोऽजातौ। ६। ४। १७२।

  

<http://shiva.iiit.ac.in/SabdaSaarasvataSarvasvam/index.php/%E0%A4%AC%E0%A5%8D%E0%A4%B0%E0%A4%BE%E0%A4%B9%E0%A5%8D%E0%A4%AE%E0%A4%A3%E0%A4%83>  

  

ब्रह्मम् जानातीति असाधुरेव, ब्रह्मन् इति नकारान्तत्वात्, लोके ब्रह्म इत्येव प्रयोगः।

  

अमरश्च ---

  

३.३.५८३ "वेदस्तत्त्वं तपो ब्रह्म ब्रह्मा विप्रः प्रजापतिः" इति ब्रह्मशब्दस्य नानार्थकत्वमाह।  

  

ब्राह्मणशब्दस्य विशेषाः, ब्रह्मपदवाच्यस्य विप्रस्य वर्णस्य धर्मेभ्यो भिन्ना एव व्युत्पत्तिः ब्राह्मणपदस्य इति बोध्यम्। वर्णाश्रमधर्माः, तद्विशेषाश्च श्रुतिस्मृतिग्रन्थचोदिताः, व्याकरणप्रक्रिया व्याकरणग्रन्थेभ्योऽवगन्तव्या इति अनयोर्भेदः। उभयोर्यथायोगं निर्वचनानि भवन्ति, स्मृतिग्रन्थेषु, इति न तत्र सन्देहः कार्या। व्युत्पातिस्तु व्याकरणशास्त्रलभ्या इति यावत्। ब्रह्मन् शब्दस्य नपुंसकलिङ्गेऽपि प्रयोगः, अर्थविशेषे। विप्रसामान्ये पुंलिङ्गे इति लिङ्गभेदादर्थभेदः। व्युत्पत्तिभेदश्च कल्प्यते व्याकरणप्रक्रियानुसारेण। शब्दसर्वस्वे तेऽर्थविशेषा द्रष्टव्याः।

  

  

  

