+++
title = "003 Hnbhat B.R."

+++
[[Hnbhat B.R.	2013-03-19, 08:45:54 [Source](https://groups.google.com/g/bvparishat/c/roClZ3mH7lQ)]]



  
क्षमा याचे। ब्रह्मणः = विप्रस्य, प्रजापतेर्वा अपत्यं ब्राह्मणः, ब्रह्म = वेदः, तमधीते इति वा स इति परिष्कृत्य पठनीयः पूर्वस्मिन् सन्देशे।

  

अत्रार्थे अण्प्रत्यये ब्रह्मन्+अण् इति - ब्राह्मणः इति वैयाकरणानां व्युत्पत्तिः ब्राह्मणपदस्य। "ब्राह्मोऽजातौ" इति सूत्रनिर्देशः। व्युत्पातिलभ्योऽर्थः दर्शितः पूर्वमेव।

  

प्रक्रियायां सन्देहश्चेत् इत्थं समाधानाम् ---

  

  

योगविभागः क्रियते। तेन सर्वार्थसिद्धिः। "नस्तद्धिते ॥ पा.सू.६,४.१४४ ॥" इति टिलोपस्य अजातावेव नियमनाद् जातौ ब्राह्मण इत्याद्यसिद्धेः, अपत्याधिकारे तन्न सिद्ध्यति, अनपत्येऽपि, द्वितीया व्युत्पातिर्न सिद्ध्यति, तत्र "न मपूर्वस्य" इति निषेधात् इत्यादिदोषपरिहारश्च तत्रैव व्याकरणग्रन्थेभ्योऽवगन्तव्यः। तेन अपत्याधिकारे

 जातिविशिष्टेऽपत्ये विवक्षितेऽणि परतो ब्राहृण इत्यत्र टिलोपो न भवतीत्यर्थः।

जातिमात्रविवक्ष्यां ब्राह्मी ओषधिरित्येतदपि सिद्धं भवतीति योगविभागकरणम्।  

  

![Inline image 1](https://groups.google.com/group/bvparishat/attach/e446ada748ca5a74/image.png?part=0.1)  

