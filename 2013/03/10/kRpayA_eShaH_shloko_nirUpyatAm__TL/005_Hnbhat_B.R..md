+++
title = "005 Hnbhat B.R."

+++
[[Hnbhat B.R.	2013-03-11, 10:47:19 [Source](https://groups.google.com/g/bvparishat/c/TLvMWGRbluM)]]



अत्रैकः प्रश्नः । गङ्गा पार्वत्याः सपत्नी इति शिवादिपुराणेषु कुत्रापि वर्णितं वा? इदं कवीनां कल्पनामात्रम् इति प्रतिभाति । रामायणे गङ्गा पार्वत्या: अग्रजा कथिता न सपत्नी ।  

  

अस्य प्रश्नस्य उत्तरदानेन नारायणमहोदयेन ब्रह्माण्डपुराणवचनमेव प्रमापितं सपत्नीभावे । इदानीं भवता भवद्वचनस्य गङ्गायाः पार्वत्या अग्रजा इति रामायणमूलत्वं रामायणमूलदानेन अनुगृह्यताम्। तत्रापि कविकल्पना संभाव्यते। हिमवत एव गङ्गायाः प्रभवात्, हैमवत्याश्च हिमवतः सुतात्वमिति संभाव्यते एव सहोदरीत्वम्, ज्येष्ठात्वं च। रामायणवचनं प्रामाणिकमेव।

  

  

