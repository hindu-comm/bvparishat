+++
title = "004 Hnbhat B.R."

+++
[[Hnbhat B.R.	2013-03-11, 10:40:23 [Source](https://groups.google.com/g/bvparishat/c/TLvMWGRbluM)]]



  
  

---------- Forwarded message ----------  
From: **Venkatesh Murthy** \<[vmur...@gmail.com]()\>  
Date: 2013/3/11  
Subject: Re: {भारतीयविद्वत्परिषत्} कृपया एषः श्लोको निरूप्यताम्  
To: [bvpar...@googlegroups.com]()  
  
  
हरिनारायणविद्वद्भ्यो बहवो धन्यवादाः \|  
  
अत्रैकः प्रश्नः । गङ्गा पार्वत्याः सपत्नी इति शिवादिपुराणेषु कुत्रापि वर्णितं वा? इदं कवीनां कल्पनामात्रम् इति प्रतिभाति । रामायणे गङ्गा पार्वत्या: अग्रजा कथिता न सपत्नी ।  
  

काव्यास्वादने काव्यज्ञशिक्षयाभ्यासः अपेक्ष्यते, सहृदयता च कविना। कविकल्पना --- शिवस्य गङ्गाया पार्वत्या अपह्नवेन लीलायितस्य ---

  

  

“धन्या केयं स्थिता ते शिरसि?” “शशिकला” “किं नु नामैतदस्याः?”

“नामैवास्यास्तदेतत् परिचितमपि ते विस्मृतं कस्य हेतोः?” ।

“नारीं पृच्छामि नेन्दुम्” “कथयतु विजया न प्रमाणं यदीन्दुर्”

देव्या निह्नोतुमिच्छोरिति सुरसरितं शाठ्यमव्याद्विभोर्वः ॥

  

यत्र शठनायकत्वं शिवस्य प्रतिपादितम्। अन्यत्रापि काव्यप्रसङ्गेषु अयमेव भावः प्रतिपादितः। कल्पनाजीवितत्वात् काव्यस्य।

  

नारायणमहाभागैः पुराणवचनमेवोदाहृतं जाह्नवीपार्वत्योः सपत्नीत्वे। तत्रापि ज्येष्ठा जगदम्बा, कनीयस्या मूर्ध्य्न्यारोहणं लोकसुलभं न सहते इति अत्र प्राकरणिक एवार्थः, अस्योपोद्बलकं काव्येऽत्र।

  

नारायणमहाभागाय धन्यवादाः।

  

  

  

  

