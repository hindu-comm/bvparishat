+++
title = "002 iviyan"

+++
[[iviyan	2013-10-12, 17:55:25 [Source](https://groups.google.com/g/bvparishat/c/-o5iaom4bI8)]]



श्लोकः एवमस्ति भोः------श्लो॥ हतो हनुमतारामो सीता सा हर्षनिर्भरा ।

                  रुदन्ति राक्षसास्सर्वे हाहारामो हतो हतः॥

एषा प्रहेळिका। आलोचनं विना बहिः अर्थपरिशीलने आश्चर्यं जनयति श्लोकोऽयम्।बहिः एवमर्थः स्फुरति---रामः हनुमता हत इति, तां वार्तां श्रुत्वा

सीता हृष्टा इति। राक्षसास्तु रुदन्तीति। अत्र वाक्यानामर्थाः परस्परं विरुद्धास्सन्ति। रामः हतश्चेत् सीता कथं हर्षं प्राप्नोति? हनुमान् रामस्य

प्रियतमो दूतश्च। तेन स्वस्य प्रभोः रामस्य हत्या कथं भवति? रामः हतश्चेत् राक्षसानां रोदनं कथं भवेत्? एवं आत्मानं आत्मना एव प्रश्नाः

प्रष्टव्याः। एवं प्रश्नेषु कृतेषु समाधानानि विरुद्धानि स्फुरन्ति। तदा श्लोकस्थपदानां विच्छेदनं कृत्वा परिशीलयेत्।"हाहारामः-इत्यत्र हा हा आरामः-इति पदच्छेदं कुर्यात्।

हनुमता+ आरामः=हनुमतारामः भवति। हनुमता आरामः=अशोकवनं हतं=दग्धं खलु।अशोकवनं राक्षसानां वनम्। स्वेषां वनं हतं=दग्धमिति

राक्षसाः रुदन्तीत्यर्थः भवति। तेषां रोदनं समीचीनमेव खलु। आरामदहनेन स्वस्याः अपकारिणः राक्षसाः तेषामारामदहनेन सम्यक् शिक्षिता

इति सीता हृष्टा अभवत्। एवं विवेचनेन विरुद्धार्थाः निवारिता भवन्ति। चमत्कारश्लोकोऽयम्।

अभिवाद्य,

ऐवियन्।



