+++
title = "000 Sanjeev Kumar"

+++
[[Sanjeev Kumar	2013-10-15, 11:23:38 [Source](https://groups.google.com/g/bvparishat/c/BeC7M_keqSk)]]



सर्वेभ्यो विद्वद्भ्यः नमो नमः

मम मनसि एका शङ्का अस्ति \| सा मया अत्र प्रस्तूयते – “ ङमो ह्रस्वादचि ङमुण् नित्यम् ” (पा. 8.3.32 ) इति पानिणीयं सूत्रं ‘ ङमुट् ’ इत्यागमस्य विधानं करोति \| तेन च - सुगण्णीशः सन्नच्युत इत्यादिरूपाणि जायन्ते \| सूत्रे ‘ नित्यम् ’ इति पदं दृश्यते \| एतेन बुध्यते यत् सूत्रमिदं नित्यत्वेन कार्यं करोति \| किन्तु पाणिनिना रचितेषु “ इको यणचि ” (पा.6.1.74 )“ सुप्तिङन्तम् पदम् (पा. 1.4.14)“ इत्यादिसूत्रेषु नियमस्यास्य प्रवृत्तिर्न दृश्यते \| अत्र ‘ ङमुट् ’ इत्यागमस्य विधानेन “ इको यण्णचि ” “ सुप्तिङ्ङन्तम् पदम् ” इत्येवंविधानि सूत्राणि न दृश्यन्ते \| अत्र किं कारणम् ? इति मे जिज्ञासा \|



संजीव कुमारः

दिल्ली  

