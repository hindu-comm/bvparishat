+++
title = "001 Nityanand Misra"

+++
[[Nityanand Misra	2013-04-20, 05:47:04 [Source](https://groups.google.com/g/bvparishat/c/Wc_gvFegOGk)]]



  
  
On Saturday, April 20, 2013 2:05:37 AM UTC+8, V Subrahmanian wrote:

>     Namaste >
> >     The following is a verse from the nItishatakam of BhartRhari. >     I need help in getting the anvaya, padArtha and overall >     meaning of the verse, in Sanskrit/English: 
> >     असन्तो नाभ्यर्थ्याः सुहृदपि न याच्यः कृशधनः >           प्रिया न्याय्या वृत्तिर्मलिनमसुभङ्गेऽप्यसुकरम् . >     विपद्युच्चैः स्थेयं पदमनुविधेयं च महतां >           सतां केनोद्दिष्टं विषममसिधाराव्रतमिदम् .. २८..

  
असन्तो नाभ्यर्थ्याः सुहृदपि न याच्यः कृशधनः  

प्रिया न्याय्या वृत्तिर्मलिनमसुभङ्गेऽप्यसुकरम्।

  
विपद्युच्चैः स्थेयं पदमनुविधेयं च महतां  

सतां केनोद्दिष्टं विषममसिधाराव्रतमिदम्॥  
   
अन्वयः - असन्तः न अभ्यर्थ्याः, कृशधनः सुहृत् अपि न याच्यः, प्रिया न्याय्या वृत्तिः, असुभङ्गे अपि असुकरम् मलिनम्, विपदि उच्चैः स्थेयम्, महतां च पदम् अनुविधेयम्, इदम् असिधाराव्रतम् सताम् केन उपदिष्टम्।  
  
तूर्यचरणे भर्तृहरिः पृच्छति सतां सद्भ्य इत्यर्थः (सम्बन्धविवक्षायां षष्ठी) इदमसिधाराव्रतं खड्गस्य धारायां चलनमिव सुदुष्करं व्रतं केन उपदिष्टम्। कीदृशमसिधाराव्रतमिति पूर्वं कथयति। असन्तो दुष्टा नाभ्यर्थ्या न प्रार्थ्याः। कृशधनो निर्धनो दरिद्रो वा सुहृन्मित्रमपि न याच्यः न धनार्थं गम्यः। वृत्तिराचरणं प्रिया न्याय्या न्याययुक्ता भवितव्या। धर्मपथ्यर्थन्यायादनपेते (४-४-९२) इत्यस्मात् न्यायशब्दात् यत् प्रत्ययः। असुभङ्गे प्राणे कण्ठगतेऽपि प्राणत्यागेऽपि वा मलिनं पापाचारमसुकरं न कर्त्तव्यम्। विपदि विपत्तौ उच्चैः समानं स्थेयम् जीव्यम्। महतां महात्मनां च पदनुविधेयं कृतमनुकरणीयम्।  
अपि सतामीदृशं व्रतं केनोपदिष्टमिति पृष्टं हरिणा। अत्र काकुवक्रोक्तिः। केनापि नैवोपदिष्टमित्यर्थः। सन्तः प्रकृत्या एवेदृशं व्रतं धारयन्त इत्यर्थः।  
  
अयमेव भावो प्रकटीकृतो हुलसीहर्षवर्धनैः कलिपावनावतारैः श्रीमद्गोस्वामितुलसीदासैः विनयपत्रिकायां ब्रजभाषया -  
  
कबहुँक हौं यहि रहनि रहौंगो।  
श्री रघुनाथकृपालुकृपातें संत-सुभाव गहौंगो॥१॥  
जथालाभसंतोष सदा काहू सों कछु न चहौंगो।  
परहितनिरतनिरंतर मन क्रम बचन नेम निबहौंगो॥२॥  
परुष बचन अति दुसह श्रवन सुनि तेहि पावक न दहौंगो।  
बिगत मान सम सीतल मन परगुन नहिं दोष कहौंगो॥३॥  
परिहरि देहजनित चिंता दुखसुख समबुद्धि सहौंगो।  
तुलसिदास प्रभु यहि पथ रहि अबिचल हरिभगति लहौंगो॥४॥  
  
  
  

