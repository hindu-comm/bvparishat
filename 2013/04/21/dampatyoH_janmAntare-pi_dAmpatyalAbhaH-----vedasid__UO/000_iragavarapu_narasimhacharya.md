+++
title = "000 iragavarapu narasimhacharya"

+++
[[iragavarapu narasimhacharya	2013-04-21, 18:16:26 [Source](https://groups.google.com/g/bvparishat/c/UOljqzyzFps)]]



वधूवरौ विवाहसमये अग्नेः प्रदक्षिणं कुरुतः।अत्र वरः स्वस्य पूर्वजन्मवृत्तान्तं मन्त्रेऽस्मिन्नेवं वदति---

मन्त्रः---"तुभ्य मग्रे पर्यवहन् सूर्यां वहतु ना सह,पुनः पतिभ्यो जायां दा अग्ने प्रजया सह"(विवाहमन्त्रः)

(तात्पर्यम्) हे अग्निदेव! अनादिकालतः त्वं सूर्यादेव्या यथा विहरसि तथैव मामपि अनादिकालतः

भार्यात्वेन स्थितां मम अर्धाङ्गीं मह्यमनुगृह्णातु।

"हे अग्ने! (वरः अग्निमुद्दिश्य वदति) पूर्वजन्मनि अस्याः स्त्रियः अहमेव पतिः।अद्य सा मृता।दहनसंस्कारेण तां पुनः तुभ्यमर्पितवान्--पतिभ्यः=पतये मह्यं,पुनः=भूयः,जायां=(मम)पत्नीं,प्रजया सह=सन्तानेन सह,दाः=अर्पितवानसि। इति भावः।अत्र मन्त्रे "पुनः,दाः" इति पदाभ्यां पूर्वजन्मनि दत्ता पत्न्यैव पुनरनुगृहीता इति ज्ञायते।अत्र प्रमाणान्तरं मन्त्रान्तरमप्यस्त्येवम्----

"पुनः पत्नी मग्निरदात् आयुषा सह वर्चसा"इति। अत्रेदमवधेयम्----भार्या मृता चेत् तस्याः शरीरमग्नये समर्पणं हैन्दवानामाचारः। अतः तामग्निः जन्मान्तरे पतये समर्पयति।अग्नेः समक्षं विवाहनिर्वाहस्य कारणमेवं समर्पणमेव।कन्याम् अग्निरेव ददाति।पिता निमित्तमात्रमेवेति "ददामीत्यग्निर्वदती"ति मन्त्रे प्रोच्यते।"जाया"इति पदं (या, जा=जाता(पुनः) भवति) पत्न्याः पुनर्जननं सूचयति।वेदे सङ्ग्रहेणैवमुक्तम्।

पुराणेषु तु "स्वसमीपमागताः कन्यकाः संरक्ष्य पुनः पतिभ्यः समर्पणे अग्निदेवस्समर्थ इति श्रीरामायणमेवं वदति--श्लो॥"रावणः भिक्षुरूपेण चागमिष्यति तेऽन्तिकं।त्वं तु छायां त्वदाकारां स्थापयित्वोटजे विश" इति श्रीरामः पत्नीमुद्दिश्य अरण्यवाससन्दर्भे वदति।(अध्यात्मरामायणे---अरण्यकाण्डे)"मायासीतां बहिस्स्थाप्य पुनरन्तर्दधेऽनले"इति श्लोकोऽपि स्मर्तव्योऽत्र।रावणः मायासीतामेव अपहृतवान्।अग्निप्रवेशं मायासीतैव कृतवती।यदा सा मायासीता अग्निं प्रविष्टा तदा स्वेन रक्षितां यदार्थसीताम् अग्निः आनीय रामाय दत्तवान्।एतावता "अग्निं प्रविष्टा पत्नी पुनरग्निना पतये प्रदत्ता भवती"ति ज्ञायते।पुरुषः पूर्वजन्मनि स्थितां पत्नीमेव पुनरिह जन्मनि लभतेऽति स्पष्टीक्रियते।अत्र शिवपुराणमपिएवं साक्ष्यं ददाति--श्लो॥"साऽरुन्धतीसमा भूत्वा स्वर्गलोके महीयते।पुनश्चिरायु स्सा भूत्वा जायते विमले कुले।पतिव्रता तु या नारी तमेव लभते पतिम्" इति। (अनुवर्तते)

  

