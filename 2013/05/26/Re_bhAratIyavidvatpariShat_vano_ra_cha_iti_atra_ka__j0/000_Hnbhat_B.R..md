+++
title = "000 Hnbhat B.R."

+++
[[Hnbhat B.R.	2013-05-26, 16:35:03 [Source](https://groups.google.com/g/bvparishat/c/j0S123vHZiY)]]



  

  
  

2013/5/26 subhendu manna \<[subhend...@gmail.com]()\>  

> सर्वेभ्यो नमः, >
> 
> >   
> > 
> > 
> > सिद्धान्तकौमुद्याः स्त्रीप्रत्ययप्रकरणे "वनो र च" इति सूत्रे वनः इति > पञ्चम्यन्तं पदम् (वन इति पञ्चम्यन्तम्-बालमनोरमा)।
> > 

  

  

  

  

इदं सिद्धान्तकौमुदीवाक्यं यस्योपरि बालमनोरमा व्याखा भवता पठिता ---

  

456) वनो र च  4-1-7

वन्नन्तात्तदन्ताच्च प्रातिपदिकात् स्त्रियां ङीप् स्यात् रश्चान्तादेशः। वन्निति ङ्वनिप्क्वनिप्वनिपां सामान्यग्रहणम्। (प) प्रत्ययग्रहणे यस्मात्स विहितस्तदादेस्तदन्तस्य ग्रहणम्। तेन प्रातिपदिकविशेषणात्तदन्तान्तमपि लभ्यते। सुत्वानमतिक्रान्ता अतिसुत्वरी। अतिधीवरी। शर्वरी।। ।वनो न हश इति वक्तव्यम् (वा)।। हशन्ताद्धातोर्विहितो यो वन् तदन्तात्तदन्तान्ताच्च प्रातिपदिकात् ङीप् रश्च नेत्यर्थः । ओणृ अपनयने। वनिप्। विड्वनोः 2982 इत्यात्वम्। अवावा ब्राह्मणी। राजयुध्वा। ।बहुव्रीहौ वा (वा)।। बहुधीवरी। बहुधीवा। पक्षे डाप् वक्ष्यते।।

  

इयं च बालमनोरमा व्याख्या ---

  

*वनो र च। वनः र च इति च्छेदः।* "र"इति लुप्तप्रथमाकम्, अकार उच्चारणार्थः। चकारात्ङीप्समुच्चीयते। "वन"इति पञ्चम्यन्तम्। तेन वन्प्रत्ययान्तं तदन्तं च विवक्षितम्। "प्रातिपदिका"दित्यधिकृतम्।  

  

इयं च काशिका - 

वन्नन्तात् प्रातिपदिकात् स्त्रियां ङीप् प्रत्ययो भवति, रेफश्चान्तादेशः। धीवरी। पीवरी। शर्वरी। परलोकदृश्वरी।  

  

प्रथममुपरितनभागः पठ्यताम्। अनन्तरं भवतां प्रश्नः स्पष्टीक्रियताम् -

  

"कथमत्र वन् इत्यस्य नकारस्थाने रकारादेशो प्राप्यते ?" कुत्र नकारस्थाने रकारादेशः इति ?

  

  

सूत्रानुसारेण वन् इत्यस्य नकारस्य रेफादेशः, ङीप् च अन्तादेशः, धीवन्, बहुधीवन् इत्यादौ ङ्वनिप्क्वनिप्वनिपां सामान्यग्रहणेन, तदन्तानां तदन्त्तान्तानां च शब्दानां स्त्रीत्वे विवक्षिते। इति। भवतां प्रश्ने "अत्र" इति पदं केन संबध्यते रेफादेशः?

  

  

  

  

  



> 
> >   
> > 
> > 
> > कृपयोत्तरं याचते । >
> 

  

  

हरिनारायणभट्टः।



  

