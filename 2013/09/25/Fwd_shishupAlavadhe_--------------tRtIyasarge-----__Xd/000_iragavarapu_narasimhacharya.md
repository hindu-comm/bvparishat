+++
title = "000 iragavarapu narasimhacharya"

+++
[[iragavarapu narasimhacharya	2013-09-25, 12:01:53 [Source](https://groups.google.com/g/bvparishat/c/Xd30z_h7tjQ)]]



  
  

---------- Forwarded message ----------  
From: **iviyan82** \<[iviy...@gmail.com]()\>  
Date: 2013/9/25  
Subject: शिशुपालवधे --------------तृतीयसर्गे--------श्लोकः---------४-------------"चित्राभिरस्योपरि--------"  
To: [shishupAl...@googlegroups.com]()  
Cc: "[shishupal...@googlegroups.com]()" \<[shishupAl...@googlegroups.com]()\>, "विश्वासो वासुकिजः (Vishvas Vasuki)" \<[vishvas...@gmail.com]()\>  
भोः सुहृदः,

वन्दे। क्रुपया पश्यन्त्विमं व्याख्यानम्। स्खालित्यानि सन्ति चेत् शोधयित्वा श्रावयन्तु।

अभिवाद्य,

ऐवियन्।  
  

श्लोकः॥ ४. चित्राभिरस्योपरि मौळिभाजां भाभिर्मणीनामनणीयसीभिः।

        अनेकधातुच्छुरिताश्मराशेर्गोवर्धनस्याक्रुतिरन्वकारि॥

पदच्छेदः---चित्राभिः,अस्य,उपरि,मौळिभाजां,भाभिः,मणीनाम्,अनणीयसीभिः,

अनेकधातुच्छुरिताश्मराशेः,गोवर्धनस्य, आकृतिः,अन्वकारि।

प्रतिपदार्थः-------

अस्य=हरेः(श्रीक्रुष्णस्य),उपरि=ऊर्ध्वदेशे(शिरसि),मौळिभाजां=मुकुटगतानां,(मौळिं भजन्ति/भजन्तेति वा

मौळिभाजः--तेषां मौळिभाजाम्--भाक् शब्दः-जकारान्तः--भाक्-भाजौ-भाजः-इति प्र.वि.-भाजां-षष्ठीबहुवचनम्

)मणीनां=रत्नानां,अनणीयसीभिः=महतीभिः,(न अणीयसी=अनणीयसी--अणीयस् शब्दः-सकारान्तः,स्त्रीलिङ्गः,(अणीयसा-अणीयसीभ्यां-अणीयसीभिः-तृतीया बहुवचनम्)चित्राभिः=अनेकवर्णाभिः,,भाभिः=कान्तिभिः,(भासा-

भाभ्यां-भाभिः--भास् शब्दः।कान्तिरर्थः।तृतीयाबहुवचनम्-कर्ता),अनेकधातुच्छुरिताश्मराशेः;अनेक=विविध,धातु=गैरिकादिधातुभिः,छुरित=कलुषित,अश्म=मणीनां,

राशेः=समूहस्य,गोवर्धनस्य=गोवर्धन इति पर्वतस्य,आकृतिः=आकारः,अन्वकारि=अनुक्रुतः।

तात्पर्यम्----

अतः आरभ्य अष्टभिः श्लोकैः श्रीकृष्णस्य प्रसाधनं वर्णयितुमारभन् आदौ
मुकुट(किरीट्)धारणं वदति कविः।

श्रीकृष्णस्य शिरसि किरीटमस्ति।किरीटे मणयस्सन्ति।नानावर्णमणिकान्तिभिः तत्किरीटं गैरिकादिधातुभिः रञ्जितगोवर्धनपर्वत इव दृश्यते।

विशेषाः----अत्र श्लोके किरीटस्य गोवर्धनसादृश्यकथनेन उपमालङ्कारोऽस्त्यत्र पूर्णतया।उपमायाः अंशचतुष्टयमस्त्यत्र।उपमेयं किरीटम्।उपमानम् गोवर्धनपर्वतः।किरीटे नानावर्णमणयः राजन्ते।गोवर्धनगिरौ नानावर्णगैरिकादिधातवः सन्ति।उभयत्र कान्तिधर्मस्समानः।"आकृतिरन्वकारि"इति कथनेन

साद्रुश्यवाचकोऽपि कथितोऽस्ति।

व्याकरणांशाः---अनु+अकारि=अन्वकारि;अनु-उपसर्गः,अकारि--डु कृञ् करणे--धातुः-कृञ्।करणमर्थः।

कर्मण्यर्थः।लुङ्।भूते-लुङ्।"अकारि-अकारिषातां-अकारिषत" प्र.पु.एकवचनम्।भाभिः (गोवर्धनस्य)आकृतिः

अनु--अकारि=अनुकृता--(श्रीक्रुष्णस्य मुकुटः=किरीटः)।(कर्मणि प्रयोगः)--किरीटः (भाभिः) गोवर्धनः कृतः

इत्यर्थः।अत्र कर्तरि प्रयोगस्त्वेवम्--(मुकुटस्थित--रत्नानां)भाभिः किरीटः गोवर्धनम् (पर्वतम्) अनुकरोति।

किरीटमित्यपि साधु।अस्य+उपरि=अस्योपरि-गुणसन्धिः।अनु+अकारि-अन्वकारि-यणादेशसन्धिः।

गोवर्धनस्य+आक्रुतिः--सवर्णदीर्घसन्धिः।भाभिः+मणीनाम्--विसर्गसन्धिः।छुरित+अश्म इत्यत्र सवर्णदीर्घ

सन्धिः।राशेः+गोवर्धन--इत्यत्र विसर्गसन्धिः।न+एक=अनेक--नञ् तत्पुरुषः।अनेकाश्च ते धातवश्च-वि.पूर्व.

कर्मधारयः।धातुभिः छुरित(तृ.त),अश्मनां राशिः-ष.त.-छुरितश्चासौ अश्मराशिश्च(वि.पूर्वपद कर्मधारयः)

गावः वर्धयतीति=पालयतीति-गोवर्धनः--गोवर्धनस्य-षष्ठ्यैकवचनम्।चित्राभिः-चित्रशब्दस्य तृतीया ब.व.।अस्य-इदं शब्दस्य षष्ठ्यैकवचनम्।उपरि-लिङ्गवचनविभक्तिशून्यत्वात्-अव्ययम्।मौळिभाक् शब्दस्य षष्ठीबहुवचनं "मौळिभाजा"मिति।भाजः-भाजोः-भाजामिति रूपाणि।मणिशब्दस्य षष्ठीबहुवचनम्

मणीनामिति।मणेः मण्योः मणीनाम्-इति रूपाणि।आकृतिः-आकृती-आकृतयः--आकृतिशब्दः--इकारान्तः-

स्त्रीलिङ्गः।प्रथमैकवचनम्।

अत्र गोवर्धनस्य चरित्रमस्ति।इन्द्रस्य अश्मवर्षः--श्रीक्रुष्णस्य गो/गोपालरक्षणं च स्मर्येते।श्रीकृष्णस्य धर्म

रक्षणस्वभावोऽपि ज्ञाप्यते।

  

अभिवाद्य,

ऐवियन्।

--  
You received this message because you are subscribed to the Google Groups "शिशुपालवधपाठः नरसिंहाचार्यवर्याणाम्" group.  
To unsubscribe from this group and stop receiving emails from it, send an email to [shishupAlavadha...@googlegroups.com]().  
For more options, visit <https://groups.google.com/groups/opt_out>.  

  

