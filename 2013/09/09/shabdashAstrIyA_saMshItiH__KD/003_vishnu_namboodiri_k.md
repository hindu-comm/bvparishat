+++
title = "003 vishnu namboodiri k"

+++
[[vishnu namboodiri k	2013-09-11, 08:13:30 [Source](https://groups.google.com/g/bvparishat/c/KDAYjA_t9ns)]]



प्रणम्यते।विधेयकोटिस्थस्य उद्देश्यलिङ्गानुरोधित्वमनियतलिङ्गशब्दस्य विकल्पेनेति स्वीकार्यमिति मे भाति।कर्तृल्युडन्तस्य नित्यनपुंसकत्वे प्रमातरीति कोशोक्तिः कथंमानं भवितुमर्हतीति नित्यानन्दमहोदयान् पृच्छामि। वैयाकरणाः प्रमाणम् इत्यादिस्थले प्रमातारो वैयाकरणा अन्येषां प्रमायां करणमेव भवति, न कर्तारः।व्याकरणं प्रमाणं , तज्ज्ञत्वात् ते परम्परया प्रमितौ करणम्। वेदा अपि तदवलम्बिनांप्रमाकरणमेव।भावल्युडन्तत्वं वेदाः प्रमाणमित्यादिस्थले नार्थतो घटते। तत्रैवं सति- वेदाः प्रमाणाः इति प्रयोगे प्रमाणत्वं प्रत्येकस्मिन् प्रत्येकं पर्यवस्यतीति दृश्यताम्।वेदाः प्रमाणानि इत्यत्रापि तथा।वेदाः प्रमाणम् इत्यत्र तु वेदसमुदाये एकं प्रामाण्यं पर्याप्य तिष्ठतीत्याशयः।त्रिलिङ्गशब्दःविधेयकोटौ सामान्योपक्रमयुक्त्या नपुंसकतया प्रयुज्यते इति स्थितिः।अतः, वेदाः प्रमाणः इति पुंलिङ्गैकवचनप्रयोगोपि न क्रियते।।सुधियो विभावयन्तु।।  

2013/9/11 Nityanand Misra \<[nmi...@gmail.com]()\>  



> --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> ---  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> Visit this group at <http://groups.google.com/group/bvparishat>.  
> For more options, visit <https://groups.google.com/groups/opt_out>.  

  

