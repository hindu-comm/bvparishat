+++
title = "008 श्रीमल्ललितालालितः"

+++
[[श्रीमल्ललितालालितः	2013-09-16, 02:48:32 [Source](https://groups.google.com/g/bvparishat/c/KDAYjA_t9ns)]]



किञ्चित् पृच्छ्यते स्पष्टीकरणाय -  

  

**[श्रीमल्ललितालालितः](http://www.lalitaalaalitah.com/)  
[lalitAlAlitaH](http://dooid.com/lalitaalaalitah)**

  
  

2013/9/15 Veeranarayana Pandurangi \<[veer...@gmail.com]()\>  

> 
> > 

> 
> > अत्रेयं मदीयोक्तिः व्युत्पत्तिवादविमर्शे >
> 
> >   
> > 
> > 

> 
> > 
> > तत्रोच्यते। यत्र > विशेष्यवाचकपदोत्तरविभक्तितात्पर्यविषयसंख्याविरुद्धसंख्याया > अविवक्षितत्वं तत्र विशेष्यविशेषणपदयोः समानवचनकत्वनियमः, अन्यथा > भिन्नवचनकत्वम् इति नियमोऽयुक्तः। तथा सति---- >
> 
> > 

> 
> > 
> > **5.** किंच गदाधरमते वेदाः प्रमाणम् इति एकवचनप्रयोगोनुपपन्नः। तथा हि > “अत्र प्रमाणपदोत्तरैकवचनेन एकत्वं विवक्षितं, तच्चैकत्वम् > उद्देश्यतावच्छेदकीभूते प्रमाणत्वे अन्वेति। >
> 
> > 

  

तत्र 'प्रकृत्यर्थतावच्छेदके' एवान्वय उक्तः । सा च प्रकृतिः प्रमाणेति । कथमत्र प्रकृत्यर्थतावच्छेदकस्योद्देश्यतावच्छेदकसमानार्थकत्वं गृहीतम् । न हि प्रमाणपदार्थतावच्छेदकस्य = प्रमाकरणत्वस्य उद्देश्यपदार्थतावच्छेदकेन = वेदत्वेन अभेदो युक्तो वक्तुं ; व्युत्पत्तिकाले वाक्यार्थस्याभानात् , पदेन पदार्थस्मरणस्यैवेदानीं विचार्यमाणत्वात् ।  




> 
> > 
> > वेदनिष्ठं च प्रमाकरणत्वमेकमेव” इति गदाधराशयः खलु। तदिदमनुपपन्नम्। > चतुर्वेदनिष्ठस्य प्रमाणत्वस्यैकत्वाभावात्। प्रमाणत्वं हि > प्रमाकरणत्वम्। करणत्वं च तत्तद्वेदनिष्ठं तत्तद्वेदस्वरूपमिति कथमेकं > प्रमाणत्वं वेदेषु। >
> 
> > 

  

वेदा इति बहुवचनान्तं पदं वेदनिष्ठचतुष्ट्वस्योपस्थापकं , चतुर्षु च वेदेषु विद्यमानं प्रमानिरूपितं करणत्वं नैकं , तस्य स्वाश्रयाभेदात् - इत्येव विवक्षितं खलु भवतः ।  

एवं करणत्वस्य स्वाश्रयाभेदाभ्युपगमेऽनुगतत्वैकत्वयोर्दूरापास्तत्वेन करणलक्षणाद्युक्तिर्निरर्थिका स्यात् ।



> 
> > 
> > करणत्वस्यैकत्वाभावेपि प्रमात्वस्यैकत्वेन तद्गतैकत्वेन > प्रमाणमित्येकवचनोपपत्तिरित्यप्यसंगतम्। प्रमात्वस्य > आर्थसमाजग्रस्तत्वाङ्गीकारेण\[1\] तस्याप्येकत्वाभावात्। >
> 
> > 

प्रस्तुता रीतिरियं खण्डनाकाराणामिवोपलक्ष्यते । तैरेव हि सर्व्वस्य जगतोऽनिर्व्वचनीयत्वसाधने लक्षणासम्भवः सायासं साधितः ।  

किमत्र भवान्नैयायिकमतनिरपेक्षमेव निरूपयति ।



> 
> > 
> > **6.** किंच एकत्वस्य प्रमाणत्वे अन्वय इत्यसंगतम्। सुबर्थसंख्याया > पदार्थतावच्छेदके अन्वयस्य अदृष्टचरत्वात्। पदार्थतावच्छेदकेपि > संख्यान्वये घटः अनित्यः इत्यत्र घटत्वे अनित्यत्वान्वयापत्तिः। >
> 
> > 

  

पदार्थतावच्छेदके सङ्ख्यान्वयाभ्युपगमेऽपि अनित्यत्वादिधर्म्माणां तथाऽस्वीकारात् नेयमापत्तिः स्यात् । किञ्च सुबर्थस्यैकत्वस्य तत्प्रकृत्यर्थैकदेशे एवान्वयः स्वीकृतोऽत्र न तु पदान्तरार्थैकदेशेऽपि इत्यवधेयम् । सर्व्वथापि नेयमापत्तिंः ।  




> 
> > 
> >  गवां शतानि इत्यादौ पदार्थतावच्छेदकीभूतशतत्वे एकत्वसंख्यान्वयः > इत्यादिकं तु विंशत्यादिपदविचारे निरस्तमेव। (**गवां विंशतिरिति > विचारे,** स चान्ते वर्तते)। >
> 
> > 

  

अत्र गवां शतानि इत्यत्रैकत्वसङ्ख्यावाचकविभक्तिरेव नास्ति । कुतः तस्य निरासः ।  

किमत्र गवां शतम् इति विवक्षितं भवतः ।  

गवां विंशतिरिति विचारे यदुक्तं तत्सङ्क्षिप्य चेदुच्यते उपकृतः स्याम् ।  




> 
> > 
> > ****किंच **विंशतित्वस्यैकत्वात् तदुत्तरमेकवचनमिति भाष्यमतेपि** अयं > दोषः प्रादुर्भवति- तथा सति चतुरादिपदेष्वपि चतुष्ट्वादेरेकत्वात् > सर्वत्रैकवचनापत्त्या चत्वारो ब्राह्मणा इत्यस्य असांगत्यमिति। अयं च > दोषः गदाधरमतेपि समान इति बोध्यम्। एतत्पूर्वमेवोक्तम्। >
> 
> > 

  

गवां विशतिः इत्यस्य चत्वारो ब्राह्मणा इत्यनेन भेदाऽभेदान्वयकृतो भेदः सम्भवति । अत एव कथमसाङ्गत्यम् इति स्पष्टं नास्ति ।

  
  

> 
> > 
> > जात्याख्यायामेकस्मिन् बहुवचनमन्यतरस्याम् इति सूत्रे > **कौमुदीव्याख्यायां शिवदत्तदाधिमथाः**\[12\]**** प्रवदन्ति। >
> 
> > 

  

सिद्धान्तकौमुद्यां शिवदत्तस्य टिप्पणं मया दृष्टम् । तदेव किमत्र कौमुदीव्याख्यापदेन विवक्षितम् । मयैतत्सूत्रं दृष्टं तत्र । तत्र नास्ति व्याख्यानम् । सू्त्रान्तरे वा स्यात् व्याख्यान्तरं वा स्यात् । सूत्रान्तरञ्चेत्सूचयतु । अन्यथापि ।





