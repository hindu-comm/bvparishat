+++
title = "006 subrahmanyam korada"

+++
[[subrahmanyam korada	2013-09-15, 00:23:26 [Source](https://groups.google.com/g/bvparishat/c/KDAYjA_t9ns)]]



नमो विद्वद्भ्यः

  

अप्पूरणीप्रमाण्योः ---

  

**व्याकरणम् - पूर्वमीमांसा - न्यायदर्शनम्**

  

मीयते अनेनेति मानम् - प्रकृष्टं मानम् - प्रमाणम्- करणे ल्युट् - विशेष्यनिघ्नः -टित्वात् ङीप् - स्त्री प्रमाणी यस्य सः - अप् - स्त्रीप्रमाणः ।

  

प्रमाणशब्दः नित्यनपुंसकलिङ्गः ।

  

I have seen the example in गान्धर्ववेद ( संगीतरत्नाकरः - अध्फ़्या 1) -

  

वेदाः प्रमाणम् - here if there is समुदायविवक्षा then प्रमाणम् इत्येकवचनम् । उद्भूतावयवविवक्षायां तु वेदाः प्रमाणानि ।

  

शास्त्रे विवक्षा एव प्रमाणत्वेन स्वीकरणीया इति सूचितमं पाणिनिना -

  

उपज्ञोपक्रमं तदाद्याचिख्यासायाम् (2-4-21) - इति इच्छासन्नन्तेन --

  

’ इच्छासना " इह शास्त्रे विवक्षैव शब्दव्युत्पत्तौ नियामिका , न वस्तुस्थितिरि " ति बोध्यते ’

(**बृहच्छब्देन्दुशेखरः- तत्पुरुष.**..)

  

वचनभेदे’पि सामानाधिकरण्यम् भवति --

  

**व्याकरणे पाणिनिः --**

  

वृद्धिरादैच् , आदिरिञ्टुडवः , यूस्त्राख्यौ नदी , क्तक्तवतू निष्ठा ...

  

**साहित्ये --**

  

इति हेतुस्तदुद्भवे । हेतुर्न तु हेतवः **(मम्मटाचार्याः**)

  

**आयुर्वेदे --**

  

क अरुक् ? हितभुक् , मितभुक् , ऋतभुक् **(वाग्भटः**)

  

**ज्योतिषे --**

  

कुजगुरुराहूणां राज्यस्थितिः

  

Under पङ्क्तिर्विंशति... Haradatta of पदमंजरी says --

  

  

वेदाः प्रमाणम् इति चतुर्णां समुदितानां वेदानाम् एकं प्रमाणत्वं विवक्षितम् इति तस्मिन्नाकारे भेदाभावात् बहुवचनाभावः , प्रत्येकं तु प्रामाण्ये वेदा प्रमाणानि इति भवत्येव ।

  

**को वा धातुः ? --**

  

मा माने (अदादिः) , माङ् माने / मीङ् हिंसायाम् (दिवादिः) , माङ् माने शब्दे च (जुहोत्यादिः) मीङ् हिंसायाम् (क्र्यादिः)

  

Any धातु can be taken -- **गामादाग्रहणेष्वविशेषः ।**

  

**प्रमाणशब्दस्यार्थाः --**

**  
**

**1.**पुरुषात् प्रमाणे’न्यतरस्याम् (पा सू) - Panini refers to the **शुल्बसूत्रम्** -- ’ **पञ्चारत्निः पुरुषः** ’ -- here पुरुषः = प्रमाणम् - द्वौ पुरुषौ प्रमाणमस्य द्विपुरुषी / द्विपुरुषा

  

2\. प्रमाणे द्वयसज्दघ्नञ्मात्रचः (पा सू) --

  

पदमंजरी -- यदि आयाममानवाच्येवायं सूत्रे प्रमाणशब्दः ...। अथ तु परिच्छेदकमात्रं प्रमाणम् ..... । ’प्रमाणपरिमाणाभ्याम्’ इति (काशिका) । रूढिशब्दावेतौ , भेदेनोपादानात् ।

3.आर्हादगोपुच्छसंख्यापरिमाणाट्ठक् (पा सू)

  

**भाष्यम् -- आयामस्तु प्रमाणं स्यात्**। आयामविवक्षायां प्रमाणमित्येतद्भवति ।

  

4.तदशिष्यं संज्ञाप्रमाण्त्वात् , योगप्रमाणे च तदभावे’दर्शनं स्यात् (पा सू)

  

प्रमाणम् = प्रत्यायकः / वाचकः / बोधकः ( **न्यासः / पदमंजरी / कौमुदी**)

**  
**

5\. प्रमाणम् = हिंसनम् (भावे ल्युट्)

  

**वाक्यपदीयम् - जातिसमुद्देशः (4,5)**

  

अस्वातन्त्र्यफलो बन्धः प्रमाणादीव शिष्यते ।

अतो जात्यभिधाने’पि शक्तिहीनं न गृह्यते ॥

  

संश्लेषमात्रं बध्नातिर्यदि स्यात्तु विवक्षतः।

शक्त्याश्रये ततो लिङ्गं प्रमाणाद्यनुशासनम्॥

  

**पूर्वमीमांसा --**

  

**प्रौढमनोरमा - बृहच्छब्देन्दुशेखरः - शाबरभाष्यम् - तन्त्रवार्तिकम् -- प्रमाणायां स्मृतौ**

  

There is a beautiful discussion about the usage of **शबरस्वामी in विरोधाधिकरणम्(1-3-2-3) (here really there is serious विरोध between Sabara and Kumarila) --**

  

विरोधे त्वनपेक्षं स्यादसति ह्यनुमानम् **(सिद्धान्तसूत्रम्**)

  

context -- **स्पर्शनं व्यामोहः**

  

**शाबरभाष्यम् --**

  

अपि चेतरेतराश्रये’न्यतः परिच्छेदात् । केयमितरेतराश्रयता । **प्रमाणायां स्मृतौ** स्पर्शनं व्यामोहः , स्पर्शनं प्रमाणे , स्मृतिर्व्यामोहः । तदेतदितरेतराश्रयं भवति ।

  

**तन्त्रवार्तिकम् ( in प्रौढमनोरमा with शब्दरत्न it is wrongly mentioned as श्लोकवार्तिकम्) --**

  

प्रमाणशब्दस्य ज्ञानसमानाधिकरणत्वेन भावोत्पन्नल्युडन्तत्वेन वा नपुंसकैलिङ्गत्वाद् वेदाः प्रमाणम् , स्मृतयः प्रमाणम् इतिवत् प्रमाणं स्मृतौ स्पर्शनं व्यामोह इति भवितव्यम् ।

करणविशेषविवक्षायां वा अभिधेयलिङ्गवचनानुवृत्तौ ल्युडन्तात् टिड्ढाणञिति ङीपि प्राप्ते प्रामाण्यं स्मृतौ इति प्रयोक्तव्यम् ।

  

**तमिमम् उभयभ्रष्टं भाष्यकारप्रयोगं समर्थयमानैः एवम् अनुगमः कर्तव्यः --**

**  
**

**दुरुक्तं चिन्ताकरणेन वार्तिकलक्षणस्य योजना -**

**  
**

**प्रमाणमयते याति मूलभूतां श्रुतिं यतः ।**

**क्विबन्तादयतेस्तस्मात्प्रमाणा स्मृतिरुच्यते॥168**

**तत्र यद्यपि नित्यत्वात् क्विब्लोपः प्रथमं भवेत् ।**

**यलोपो’पि भवेदेव वलादिप्रत्ययाश्रयः।\| 169**

**न च वर्णाश्रयत्वेन यलोपो न भविष्यति ।**

**व्योर्वलीति यलोपो हि वलादिप्रत्ययाश्रयः॥170**

**  
**

**यद्वा योगविभागेन वेर्व्यवस्य च लुप्यते ।**

**वकारश्च यकारश्चेत्येवं लोपो भविष्यति॥171**

**यलोपे च कृते’कारो यः शुद्धः परिशिष्यते ।**

**तदन्तावधिकात् पश्चात् अतष्टाप् क्रियते स्त्रियाम्॥172**

**अकस्सवर्णदीर्घत्वं परयोरन्तरङ्गतः।**

**सर्वेणापि ततः कृत्वा प्रमाणेत्यनुग्म्यते ॥173**

**  
**

भाष्यविवरणम् (commented in the earlier स्मृत्यधिकरणम्) of श्रीगोविन्दामृतमुनि blindly follows Kumarila whereas न्यायसुधा of भट्टसोमेश्वर further confused by extending the bad प्रक्रिया of Kumarila by quoting महाभाष्यम् ।

  

Here is **प्रौढमनोरमा(अप्पूरणी...)** supporting Sabarasvamy to some extent but refuting Kumarila completely-

  

कथं तर्हि ’प्रमाणायां स्मृतौ’ इति शाबरभाष्यम् ? भावे ल्युडन्तात् तत्करोतीति णिचि पचाद्यचि टाप् । यद्वा प्रमाणमिवाचरतीति आचारक्विबन्तात् पचाद्यच् ।

भट्टास्तु -

  

प्रमाणमयते ....स्मृतिरुच्यते

  

इत्यादिग्रन्थेन अयतेः क्विबन्तस्येतिदं रूपमित्याहुः । तत्र ह्रस्वस्य पितीति तुग् दुर्वारः ।....आस्द्तां तावत् \|

  

Nagesa follows suit quoting माधवीयधातुवृत्ति ।

  

**न्यायदर्शनम् --**

**  
**

At the outset (न्यायसूत्रम् 1-1-1) , in the अवतारिका , Vatsyayana in his **न्यायभाष्यम्** says -

  

अर्थवति च प्रमाणे प्रमाता प्रमेयं प्रमितिरित्यर्थवन्ति भवन्ति , कस्मात् ?.....तत्र यस्येप्साजिहासाप्रयुक्तस्य प्रवृत्तिः स प्रमाता , स येनार्थं प्रमिणोति तत् प्रमाणम्...।

  

**Prasannapada says -**

  

प्रमीयते अनेनेति प्रमाणम् , प्रत्यक्षादिचतुष्टयम् ..।

  

येन प्रत्य्क्षादिना पदार्थं प्रमिणोति = यथार्थरूपेण जानाति तत् प्रमाणम् ।

  

धन्यो’स्मि

  

**  
**  

  



  
  

2013/9/14 HAREKRUSHNA PATTAJOSHI \<[harekrushn...@gmail.com]()\>  



> 
> > 
> > --  
> > 
> > 

> 
> > 
> > निराशीर्निर्ममो भूत्वा युध्यस्व विगतज्वरः।। (भ.गी.)  
> ---  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> Visit this group at <http://groups.google.com/group/bvparishat>.  
> For more options, visit <https://groups.google.com/groups/opt_out>.  
> > 
> > 

> 
> > 
> > 
> > 

  
  

  

--  
Prof.Korada Subrahmanyam  
Professor of Sanskrit,  
CALTS,  
University of Hyderabad 500046  
Ph:09866110741(R),91-40-23010741,040-23133660(O)  
  
  
  
  

