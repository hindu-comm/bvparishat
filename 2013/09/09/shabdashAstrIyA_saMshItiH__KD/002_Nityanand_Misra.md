+++
title = "002 Nityanand Misra"

+++
[[Nityanand Misra	2013-09-11, 06:19:38 [Source](https://groups.google.com/g/bvparishat/c/KDAYjA_t9ns)]]



  
  
On Wednesday, September 11, 2013 2:40:57 AM UTC+8, Nityanand Misra wrote:

> 
> >   
> इति गुरूणां वशंवदस्य गौतमान्वयस्य मिश्रनित्यानन्दस्य  
> > 
> > PS: Excuse any typos/mistakes in the above. If the doubt is resolved, > you may please say "स्थितोऽस्मि गतसन्देहः". :)
> > 
> > 

  

तिसृष्वपि व्युत्पत्तिषु लिङ्गानुशासनं दर्शितमस्ति। अधुना गुरून्नत्वा तिसृषु व्युत्पत्तिषु विग्रहशाब्दबोधौ दर्शयितुं प्रयते।

करणल्युडन्तपक्षे - वेदः प्रमाणः। प्रमीयते अनेन इति प्रमाणः। श्रोत्रियो ब्रह्म प्रमिमीते येन स प्रमाणो वेद इति तात्पर्यम्। श्रोत्रियाभिन्नकर्तृकब्रह्मकर्मकवर्तमानकालावच्छिन्नज्ञानरूपफलमुख्यव्यापाराख्यकरणं वेद इति शाब्दबोधः।

कर्तृल्युडन्तपक्षे - वेदः प्रमाणम्। प्रमिमीते इति प्रमाणम्। प्रमिमीते ब्रह्म यः स प्रमाणं वेद इति तात्पर्यम्। ब्रह्मकर्मकवर्तमानकालावच्छिन्नज्ञानरूपफलानुकूलव्यापाराश्रयो वेद इति शाब्दबोधः।

भावल्युडन्तपक्षे - वेदः प्रमाणम्। प्रमाणभाव इति प्रमाणम्। प्रमाणं ज्ञानं वेद इति तात्पर्यम्। श्रोत्रियाभिन्नकर्तृकब्रह्मकर्मकज्ञानरूपफलानुकूलव्यापारभावो वेद इति शाब्दबोधः।

एवमेव बाहुलकात्कर्मल्युडन्तोऽधिकरणल्युडन्तो वा वेदशब्दो निष्पादयितुं शक्यते। कृत्यल्युटः बहुलम् (पा.सू. ३-३-११३) इति सूत्रेण। व्युत्पत्तिलिङ्गानुशासनविग्रहशाब्दबोधाः पूर्ववत्।

