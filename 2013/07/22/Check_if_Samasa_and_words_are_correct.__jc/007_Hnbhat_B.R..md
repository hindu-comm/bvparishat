+++
title = "007 Hnbhat B.R."

+++
[[Hnbhat B.R.	2013-07-25, 09:28:16 [Source](https://groups.google.com/g/bvparishat/c/jcbFNsDG7Gk)]]



श्ि  

  
  

2013/7/24 iviyan \<[iviy...@gmail.com]()\>

  

> महोदयाः, >
> 
> > सादरम्प्रणम्य।"प्राप्तवती"रिति पदं द्वितीयाबहुवचनं खलु भोः।पताकाः किं > प्राप्तवत्यः? रामणीयकं वा रमणीयतां वा प्राप्नुवन्नित्यर्थे "रम्या > इत्येव"मिति उद्दिष्टार्थं न स्फोरयति सम्यगिति >
> 
> > 
> > भावये।पताका इति प्रथमाबहुवचनपदम्। प्राप्तवतीरिति द्वितीयाबहुवनम्। > कथमन्वयस्सङ्घटते पदयोरनयोः? एकवारं पुनरालोच्यतामत्रेति विज्ञप्तिः। > ममैवं चिन्तनमन्यथास्ति चेत् शोधयन्तु मामिति चापि विज्ञप्तिः। >
> 
> > 
> > अभिवाद्य, >
> 
> > 
> > ऐवियन्। >
> 
> >   
> > 
> > 

  

भोः चिन्तासन्तानसन्तर्पितान्तःकरणा नरसिंहाचार्यचरणाः,

  

अत्र मया स्मृतपद्यभाग एवोद्धृतः, यत्र पताकाः प्राप्ता वलभीरसेवन्त इति मुख्यवाक्यार्थः, न केवलं खण्डान्वये तात्पर्यमासीत्। संपूर्णश्लोकव्याख्या तु श्रीनित्यानन्दपादैरेव कृता, यस्योद्दिष्टार्थस्तु ध्वनिकाराभिप्रेतस्तु तत्रैव प्रदर्शितः ध्वन्यालोकग्रन्थे ---

  

> श्लेषध्वनिर्यथा >
> रम्या इति प्राप्तवतीः पताकाः रागं विविक्ता इति वर्धयन्तीः । यस्यां > असेवन्त नमद्वलीकाः समं वधूभिर्वलभीर्युवानः । । >
> अत्र वधूभिः सह वलभीरसेवन्तेति वाक्यार्थप्रतीतेरनन्तरं वध्व इव वलभ्य > इति श्लेषप्रतीतिरशब्दाप्यर्थसामर्थ्यान्मुख्यत्वेन वर्तते ।

  

श्लेषध्वन्युदाहरणप्रसङ्गेन। इत्येव "स्मारये भवतो न शिक्षये" इति सादरं समर्प्यते।

  

प्रश्नकर्तुरेव समभिप्रेतार्थस्तु न स्पष्ट आसीत् प्रथमप्रश्न एव इति तात्पर्येण व्यञ्जयितुमेवायं भागः समुद्धृत इति न तावता तदभिप्रेतार्थसाधने मम तात्पयमित्यपि समर्प्यते सप्रश्रयम्। केवलं

  

रम्या इति हेतोः पताकाः प्राप्तवत्यः वलभ्यः इत्येव तात्पर्यम्, = having placed banners in tops of buildings for decoration (publicity) इति तेन किमपि समस्तपदं निर्मितम्, यत्तु प्रथमोद्दिष्टार्थस्य विरुद्धमासीत्, किं तु जटिलसमस्तपदरचनामन्तरेणापि समुद्दिष्टार्थप्राप्तौ किमिति सन्दिग्धार्थे समस्तपदरचना इति असन्दिग्धार्थप्रतिपादकरचनाप्रदर्शनमात्रं चोद्दिष्टम्।

  

सुन्दरः श्लोकः, अभङ्गश्लेषे सत्यपि समन्वयक्लेशं विनापि ध्वनिप्रतिपादने समर्थः व्यस्तपदप्रयोगः ध्वन्याचार्यहृदयमप्याक्रान्तुं समर्थ एवासीदिति च।

  

इति भवतां विधेयः।

  

