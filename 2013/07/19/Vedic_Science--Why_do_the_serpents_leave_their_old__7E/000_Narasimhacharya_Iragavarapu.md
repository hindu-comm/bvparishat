+++
title = "000 Narasimhacharya Iragavarapu"

+++
[[Narasimhacharya Iragavarapu	2013-07-19, 15:09:39 [Source](https://groups.google.com/g/bvparishat/c/7E9RbkZq9V0)]]



लोके सर्पाः जीर्णशरीरं त्यक्त्वा नूतनशरीरं गृह्णन्ति।अत्र कारणं वेदवाङ्मये दृश्यते।पश्यन्तु श्रुतिमधस्तात्।

श्रुतिः॥" भूमि र्भूम्ना द्यौ र्वरिणे त्याहाशिषै

   वैन माधत्ते सर्पा वै जीर्यन्तोऽमन्यन्त स

   एतं कसर्णीरः काद्रवेयो मन्त्र मपश्य त्ततो

   वैते जीर्णास्तनू रपाघ्नत॥"  (कृ.य.सं.१.५.४)

(तात्पर्यम्)पुरा सर्पाणाम् अभिमानिदेवताः स्वकीयशरीराणां जीर्णत्वपरिहाराय उपायं चिन्तितवन्तः।तदा कद्रूपुत्रः

"कसर्णीर" नामा पूर्वोक्त श्रुतिस्थ "भूमिर्भूम्ने"त्यादिमन्त्राः जरानिवर्तका इति ज्ञातवान्।एतन्मन्त्रानुष्ठानसामर्थ्येन

सर्पाः जीर्णशरीरं त्यत्वा नूतनशरीरं तदाप्रभृति गृह्णन्ति।

अत एव,एतन्मन्त्रैः "आधान"नाम्नि श्रौतकर्मणि अग्नीन् यजमानः सम्पादयेदिति श्रुतिरन्या बोधयत्येवम्---

श्रुतिः॥ "सर्पराज्ञि!या ऋग्भि र्गार्हपत्यमादधाति पुनर्नव

   मेवैन मजरं कृत्वा धत्तेथो पूतमेव।" (कृ.य.सं.१.५.४.)

(तात्पर्यम्) यजमानः पूर्वोक्त जरानिवर्तक "भूमिर्भूम्ने"त्यादि सर्पराज्ञीनामक ऋग्भिः गार्हपत्याग्नेः आधानं कुर्यात्।

अनेन आधानकर्मणा यजमानः अग्निं नूतनं जरारहितं च कृतवान्भवति।

अतः पूर्वोक्तवैदिकमन्त्राः जरानिवर्तका इति ज्ञायते। सर्पाः कद्रूपुत्रा एव।तत्पुत्रेषु अन्यतमः कसर्णीरो नामा सर्पाणां

जीर्णत्वं परिहृत्य नूतनजीवनप्रदाता अभवत्।एतदुदाहरणमस्मानपि नरान् स्वकीयजात्युद्धरणे "कटिबद्धाः" भवन्त्विति

प्रबोधयतीति तु सत्यम्।

अभिवाद्य,

ऐवियन्।\<[iviy...@gmail.com]()\>

