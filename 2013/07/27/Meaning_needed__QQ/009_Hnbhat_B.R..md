+++
title = "009 Hnbhat B.R."

+++
[[Hnbhat B.R.	2013-07-30, 08:22:51 [Source](https://groups.google.com/g/bvparishat/c/QQ446OVvLXY)]]



  

  
  

2013/7/29 iragavarapu narasimhacharya \<[iviy...@gmail.com]()\>

  

> 
> > मितद्रु शब्दस्य समुद्र इत्यर्थे कुत्रापि किमपि विवरणं नास्ति वा > किम्भोः? सर्वशब्दसम्बोधिन्यां निघण्टौ तु >
> 
> > समुद्र इति लिखितमस्ति।कथमेषोऽर्थः सम्भवतीति ज्ञातुकामोऽस्मि। >
> 
> > 
> > सायणभाष्यादिषु भवद्भिः दत्तं विवरणमभिनन्द्यते।धन्यवादः। >
> 
> > 
> > 
> > 

  

  

महाभाष्ये मितद्रुशब्दः, एवं दृश्यते ---

  

(3।2।180) P II।136।21 - 137।2 R III।307 - 308 डुप्रकरणे मितद्र्वादिभ्यः उपसङ्ख्यानम् धातुविधितुक्प्रतिषेधार्थम् डुप्रकरणे मितद्र्वादिभ्यः उपसङ्ख्यानम् कर्तव्यम् किम् प्रयोजनम् धातुविधितुक्प्रतिषेधार्थम् धातुविधेः तुकः च प्रतिषेधः यथा स्यात् मित्रद्रुः मितद्रू मितद्रवः अचि श्नुधातुभ्रुवाम् इति उवङादेशः मा भूत् इह च मितद्र्वा मितद्र्वे न ऊङ्धात्वोः इति प्रतिषेधः मा भूत् तुग्विधिः मितद्रुः ह्रस्वस्य पिति कृति तुक् भवति इति तुक् मा भूत्

mahABAzya_page77.html

  

काशिकाप्येवमेव (३।२।१८०)---

  

डुप्रकरणे मितद्र्वादिभ्यः उपसङ्ख्यानम् मितम् द्रवति मितद्रुः , शम्भुः ।  

  

उणादौ, च, मितद्रुशब्दः पृथगेव निष्पादितः, इति मया पूर्वस्मिन्नेव सन्देशे दर्शितः। व्युत्पत्तिस्तु सैव --- मितं द्रवति। "द्रु गतौ" इति गतिसामान्ये पठितः, समुद्रे रूढः इति उणादिकोशकाराः। महादेवादयः। निरुद्धगतित्वात् वेलाभिः समुद्रः उच्यते। इत्यन्वर्थसंज्ञा च ज्ञेया। यदि भवतां प्रश्नस्यायमाशयः, "कथमेषोऽर्थः संभवतीति"

  

अन्यथा, रूढशब्दानां कुशलादीनां कुशलवनकर्तर्येव प्रयोगः स्यात्, न तद्भिन्ने, निपुणमात्रे।

  

मितद्रुशब्दस्तु पुमान् कथितो वरुणालये।

  

इति औणादिकपदार्णवे च, पुंलिङ्गे रूढः समुद्ररूपार्थे, इति। "मितमल्पं द्रवति इति" वार्तिकोक्त एव डुप्रत्ययः अत्र प्रपञ्च्यते इति व्याख्या च।

  

  

