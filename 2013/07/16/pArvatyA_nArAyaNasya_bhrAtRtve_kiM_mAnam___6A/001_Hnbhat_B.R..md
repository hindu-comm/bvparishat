+++
title = "001 Hnbhat B.R."

+++
[[Hnbhat B.R.	2013-07-16, 20:31:35 [Source](https://groups.google.com/g/bvparishat/c/6APt-OtaY2A)]]



यदा शास्त्रीयं प्रमाणं पृच्छ्यते, स्वयमपि संस्कृतं शास्त्रीयं शुद्धं च वक्तव्यम्।

>   
> यद् देवीपार्वतीकर्तृक-“रक्षापोटलिका”\*प्रतिबन्धनात्परं

  

किमिदं "रक्षापोटलिका" इति पदं शास्त्रीयं वा इति प्रथमं चिन्त्यताम्। अनन्तरमेव पार्वत्या पद्मनाभभगिनीत्वे प्रमाणमन्विष्यताम्। कथंचित् ललितासहस्रनामस्तोत्रं पठितं चेत्, प्रश्न एव नोदेष्यति --- यतस्तत्रैव दृश्यते ---

  

भानुमण्डलमध्यस्था भैरवी भगमालिनी ।  
पद्मासना भगवती *पद्मनाभसहोदरी* ॥ ६५॥  

  

इति पुराणवाक्यम्। प्रतिपुराणं कथा च भिद्यते, कनीयसा पक्षेण काचित् पौराणिकी विषयानुक्रमणी वा द्रष्टव्या, यदि पुराणविषये सन्देहः। न पुनः चलच्चित्रदर्शने दर्शितानां विषयाणां पौराणिकं शास्त्रीयं वा प्रमाणमन्वेष्टव्यम्, संस्कृतज्ञैः। तत्र द्रष्टॄणां मनोरञ्जनैकतात्पर्यात् इति ह आस इति इतिहासोऽपि प्रमाणं ऐतिह्यम्।

  

  

