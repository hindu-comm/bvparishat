+++
title = "005 HAREKRUSHNA PATTAJOSHI"

+++
[[HAREKRUSHNA PATTAJOSHI	2013-07-18, 17:30:19 [Source](https://groups.google.com/g/bvparishat/c/plK27dB92a4)]]



मान्याः श्रीनित्यानन्दमिश्रमहोदयाः

सादरमभिनन्दनानि। मया महाभाष्योदाहरणार्थदर्शनविषयिणी जिज्ञासा या प्रकटिता, तस्या उपशमाय भवता प्रयतितम् । एवं मया श्रुतं यद् गोमयाद् वृश्चिकोत्पत्तौ अथवा गोलोमाविलोमभ्यो दूर्वाया उत्पत्तौ काचित् प्रक्रिया वर्तत एवेति। केयं सा प्रक्रियेति अवगन्तुं विनम्रः प्रश्नः कृतः। लोकप्रसिद्धिमाश्रित्य एवमुदाहरणं प्रदत्तमिति पञ्चतन्त्रपद्यमुदाहरता भवता प्रदर्शितम् । परन्तु प्रश्नतात्पर्यमनवगत्य मां महाभाष्यतात्पर्यमवगमयितुं कश्चन बद्धादरो दृश्यते। आदौ प्रश्नतात्पर्यमवगम्यानन्तरं चेदुत्तरं दीयेत तर्हि शोभनं स्यादिति शिवम् ।



