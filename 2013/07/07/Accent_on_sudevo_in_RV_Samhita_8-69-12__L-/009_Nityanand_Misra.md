+++
title = "009 Nityanand Misra"

+++
[[Nityanand Misra	2013-07-14, 10:09:32 [Source](https://groups.google.com/g/bvparishat/c/L-qJ43Axpxo)]]



आचार्याः  
  
On Sun, Jul 14, 2013 at 10:43 AM, Dr. P. Ramanujan \<[ra...@cdac.in]()\> wrote:  

> मिश्रमहोदयाः,  
> सुदेवो अद्य इत्यत्र  
> संहितायाम् अकारस्य  
> स्वरिताभावस्य हेतुः  
> उदात्तात्परोऽनुदात्तः  
> स्वरितम् इत्यस्य अपवादः  
> नोदात्तस्वरितपरः इति  



> सूत्रात् ज्ञेयम् ।  

  
  
"नोदात्तस्वरितपरः" (तै.प्रा. १४.३१) इति सूत्रं हि तैत्तिरीयप्रातिशाख्ये पठितम्. नैतत्सूत्रमष्टाध्याय्यामृक्प्रातिशाख्ये वा लभ्यते. ऋग्वेदमन्त्रविषये तैत्तेरीयप्रातिशाख्यसूत्रं प्रवर्तते न वेत्यहं न जाने. तत्रर्क्प्रातिशाख्यसूत्राणां जागरूकत्वादस्माभिर्ऋक्प्रातिशाख्यानुमोदिता प्रक्रिया साधनीयेति मम बालमनीषा.  
  
अष्टाध्याय्यां वर्तते सूत्रं "नोदात्तस्वरितोदयमगार्ग्यकाश्यपगालवानाम्‌" (पा.सू. ८-४-६७) इति यत्स्वरितविधिविकल्पं विदधाति.  
"सु॒दे॒वो अ॒द्य प्र॒पते॑त् अना॑वृत् प॒रा॒वत॑म् प॒र॒माम् गन्त॒वै उ" इति स्थिते  
"वो अ॒द्य प्र॒" इत्यवस्थायां सत्यप्युदात्तौकारात्परस्यानुदात्ताकारस्य उदात्तपरत्वे तस्योदात्तस्वरितोदयत्वाभावात्तन्नात्र ८-४-६७ प्रवर्तत इति मन्ये.  
"य प्र॒पते॑" इत्यवस्थायां तु प्रवर्तते. तकरोत्तरैकारस्य स्वरितत्वात्  
  

> नो चेत् अन्तोदात्त  
> अद्यपदस्थ द्यवर्णस्य  
> प्रचयता स्यात् ।  
> तच्चचानिष्टम्, उदात्तस्य  
> नित्यत्वात्, प्रबलत्वाच्च  
> स्वराणां मध्ये ।  
> एवमेव उत्तरवर्णे स्वरिते  
> कम्पादिप्रसङ्गाच्च ।  
>   

  
अष्टाध्याय्यां "प्रचय" इति "एकश्रुति" इत्यनया संज्ञया ख्यात इति मन्ये.  
  
कम्पनविषये व्याचक्षते उव्वटाचार्या ऋक्प्रातिशाख्यभाष्ये "अकम्पितान्" (ऋ.प्रा. ३/३१) इति सूत्रे "कम्पनं नाम स्वराश्रितपाठदोषः. स च प्रायेण दाक्षिणात्यानां भवति. स च वर्ज्यः".  
  
I do not know if this opinion of Uvvata has been contradicted anywhere else, so I am not sure.  
  


--  
Nityānanda Miśra  
Vice President, Equity Markets, Citigroup, Hong Kong SAR  
Member, Advisory Council, JRHU, Chitrakoot, Uttar Pradesh, India  
<http://nmisra.googlepages.com>  
  

