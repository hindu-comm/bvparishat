+++
title = "002 Hnbhat B.R."

+++
[[Hnbhat B.R.	2013-07-10, 20:11:18 [Source](https://groups.google.com/g/bvparishat/c/0ZpEs9vBaMI)]]



निम्नस्थस्य किरातार्जुनीयश्लोकस्य व्याख्यानावसरे मल्लिनाथेन विदुषा "स पुरुषः। ऋषिवंशजो वेति शेषः। काकुर्वा । यदि वा दैत्यकुले । जात इति शेषः ।" इत्युक्तम् ।

  

  

सत्यमेवोक्तम्। संपूर्णश्लोकस्य भावार्थग्रहणे तात्पर्यवतां सुविदित काकुशब्दार्थः। अमरसिंहः ----

  

  

**(१.६.३७५) काकुः स्त्रियां विकारो यः शोकभीत्यादिभिर्ध्वनेः**

(१.६.३७६) अवर्णाक्षेपनिर्वादपरीवादापवादवत्.

(१.६.३७७) उपक्रोशो जुगुप्सा च कुत्सा निन्दा च गर्हणे

  

अत्र कोशकाराः

  

(१.६.३७५) काकुः स्त्रियां विकारो यः शोकभीत्यादिभिर्ध्वनेः

(१.६.३७६) अवर्णाक्षेपनिर्वादपरीवादापवादवत्.

(१.६.३७७) उपक्रोशो जुगुप्सा च कुत्सा निन्दा च गर्हणे।

  

इत्यमरः। स्वरविशेषः - निन्दाव्यञ्जकः इति व्याख्यातारः। काक्वा निन्दा गम्यते, आक्षेपो वा इति तद्विदः। प्रकृतेऽपि आदिना आक्षेपादिः। व्याख्यातारः - सर्वाण्यपि पदानि गर्हाणे एव पर्यायेण उपयुज्यन्ते इति। काक्वा निन्दा व्यङ्ग्यः इति काव्यविदः।

  

  

अत्र ‘काकु’रिति पदस्य दुष्ट इत्यर्थः प्रतीयते । कुत्रचिदपि कोशे काकोः दुष्टत्वपर्यायपदं स्वीकृतं किम्? कन्नडभाषायां काकुपदस्य दुष्ट इत्यर्थे पुरन्दरदासैः "काकुमनुजर सङ्गव माडिदरेनगे आणे" इति प्रयुक्तम् ।  

> 
> > 
> >   
> ऋषिवंशजः स यदि दैत्यकुले यदि वाऽन्वये महति भूमिभृताम् ।  
> चरतस्तपस्तव वनेषु सहा न वयं निरूपयितुमस्य गतिम् ॥ ६.३६ >
> 
> > 
> > 
> > 

  

  

भाषान्तरे स्वीकृतस्यार्थस्य तत्तद्भाषास्वेव गवेषणमुचितम्, भाषान्तरेभ्यः स्वीकृतानां पदानां स्वस्वभाषानुगुण्येन अर्थविपरिमाणस्य संभवात् तत्रैवान्वेष्टव्याः कोशाः इति शेषः।

  

  

