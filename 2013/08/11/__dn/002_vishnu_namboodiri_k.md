+++
title = "002 vishnu namboodiri k"

+++
[[vishnu namboodiri k	2013-08-13, 09:09:46 [Source](https://groups.google.com/g/bvparishat/c/dnQEd6EQkx4)]]



श्रीमन् वंशीकृष्णघनपाठिन्, श्रूयताम् नम्पूतिरिशब्दव्युत्पत्तिः - यथा कर्णाटकेषु हेगडे, हेब्बार् इत्यादयः शब्दाः , यथा वा द्रविडेषु अय्यर् , अय्यङ्कार् इत्यादयः, यथा औत्तराहेषु देशेषु पाट्टील् चाट्टर्जि, ठाक्कुर् इत्यादयः शब्दाः एवं केरळेषु द्विजानां बहवः शब्दा जातिपराः सन्ति। तथाहि- नम्प्यातिरि,नम्पूतिरि,नम्पियटि,ऎम्प्रान्तिरि,भट्टतिरि,इत्यादि। चतुष्टयी शब्दानां प्रवृत्तिः जातिशब्दाः क्रियाशब्दाः गुणशब्दाः यदृच्छाशब्दाश्चतुर्थाः..यथा यदृच्छया कश्चिद् 'इळ् तको'नाम । इति महाभाष्यम् । तत्र यदृच्छाशब्देषुएवंविधाः शब्दा द्रष्टव्याः। कैयट जय्यट सायण मायण उव्वट मम्मट बिल्हण भट्टोजि नागोजि प्रभृतीनां शब्दानां को नाम व्युत्पत्तिं वास्तविकीं करिष्यन्ति। अथापि भवान् व्युत्पत्तिं विना शब्दान् न यथावद् ग्रहीतुमुत्सहते , एवं ब्रूमः-  
'तिरि' इति 'श्री'शब्दस्य तद्भवः, 'तिरु' इति यथा द्रविडे। 'नम्प्' इति च 'नम्यः' इत्यस्य स्यात् । यद्वा नम्म् नम्प् ननुप् इत्यादयो द्रविडकन्नडतेलुगिशब्दाः विश्वासार्थकाः ।एवञ्च आस्तिकवर्यः इत्यर्थेनम्पूतिरि इति स्यात् ।नम्माल्वार् इत्यत्र कोर्थः । निरुक्तिर्वा व्युत्पत्तिर्वायथाकथञ्चित् कल्पयितुं शक्यते ।। यद्यपि तत्रभवता अप्रस्तुतंबतपृष्टं तथापि यत्किञ्चिदेतदुक्तम् ।।

(राकेशेन भवता च जिज्ञासामि इति प्रयोगः कृतः, ज्ञाश्रुस्मृदृशां सनः इति सूत्रेण आत्मनेपदं विहितम्, जिज्ञासे इति हि इष्यते ) अस्तु नाम ।।--विष्णुनम्पूतिरिः ।।  

2013/8/12 VKG \<[vkghan...@gmail.com]()\>  



> --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> ---  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> Visit this group at <http://groups.google.com/group/bvparishat>.  
> For more options, visit <https://groups.google.com/groups/opt_out>.  

  

