+++
title = "000 vishnu namboodiri k"

+++
[[vishnu namboodiri k	2013-08-11, 21:33:26 [Source](https://groups.google.com/g/bvparishat/c/dnQEd6EQkx4)]]



श्री.राकेशाद्या विद्वांसः ,

पञ्चदशी इत्यत्र का व्युत्पत्तिरिति तद्व्याख्यायां त्रिधा प्रदर्शितं खलु (H.N.Bhatमहोदयेन उद्धृतायाम्)। तत्र प्रथमव्युत्पत्तिद्वये अरुच्यैव तृतीया व्युत्पत्तिः प्रदर्शिता । तथाहि - गौरादिगणे तत्पाठकल्पनेमानाभावः अरुचिबीजं प्रथमे । पञ्चाधिकानां दशानां समाहार इति विगृह्य तद्धितार्थोत्तरपदसमाहारे चेत्यनेन समासोवक्तव्यः, तत्र पञ्चाधिकानां केषां दशभिः सह समाहार उच्यते, पञ्चाधिकानां दशानां वा केषां संख्येयानां समाहार इति प्रश्नस्तत्र भवति । तस्मात् सोपि पक्षो न सङ्गच्छते- इत्यरुचिबीजं द्वितीये ।तृतीयमेव समाधानं सम्यक् ।पञ्चदशी इति व्याख्याकारः स्वव्याख्याया नामचकार। तत्र च स्वारस्यमेवं - पौर्णमी अमावास्या वा पञ्चदशी तिथिः । अद्वैतवेदान्तिनामियं व्याख्या नूनम् आह्लादजनिकेतिते पैर्णमीपरतया नामैतत् स्वीकुर्वन्तु । यथा वैयाकरणानां कौमुदीग्रन्थः । न केवलमियं कैमुदी , तत्रापि राका भवतीयं व्याख्येति ।ये तावद् द्वैतिनः ते अमावास्यासादृश्यं वर्णयन्तु कामं व्याख्याया अस्याः ।इष्टापत्तेश्च । कथम् ? द्विधा इष्टापत्तिः ।अत्रत्यसिद्धान्तैः अस्तङ्गमितमहिमाद्वैतसिद्धान्त इति किमवशिष्यते तेषाम् अन्धकारादतिरिक्तम्इति । किञ्च अमा वसतः अस्यां जीवात्मपरमात्मानौ सूर्याचन्द्रमसाविवेतिजीवात्मपरमात्मनोरैक्यं साधयताम् अद्वैतिनां व्याख्यानमिदं अमावास्यापर्यायेण पञ्चदशीपदेनशोभते । एवञ्च पञ्चदशीवपञ्चदशी इति तदर्थः।।--विष्णुनम्पूतिरिः।।

