+++
title = "000 Rakesh Das"

+++
[[Rakesh Das	2013-08-16, 14:59:34 [Source](https://groups.google.com/g/bvparishat/c/XgybPe5rhL0)]]



विदुषः प्रणम्य,

  

श्रीमद्भिः विष्णुनम्पूतिरिमहाभागैरिदं पृष्टं यत्, कथं जिज्ञासामि इति प्रयोगः कृतः?

  

अयं प्रयोगस्तु भ्रमवशादेव कृत इति मम आत्यन्तिको विश्वासः। किन्तु ईदृशभ्रमस्य किञ्चन कारणमस्ति। तथाहि

१. मया पद्मपुराणे क्वचित् इदं पदं दृष्टम्। शोकं किं वहसीदानीं जिज्ञासामि विभो वद इति स श्लोकः। किन्तु पुराणेषु बहूनि अपाणिनीयानि रूपाणि भवन्ति इति तन्न प्रमाणत्वेन मया गण्यते। अतो द्वितीयो बिन्दुः।

२. बहुत्र बहुभिः विद्वद्भिः इदं पदं प्रयुक्तं दृष्टम्। भारतीयविद्वत्परिषदि एव बहुभिः इदं पदमित्थं प्रयुज्यते। याज्ञसेनी इति अनूदिते उपन्यासे -**ऋतुमती मह्यमीर्ष्यति?—अहं विचलिता जिज्ञासामि।** इति पङ्क्तिः। एवमेव बहुभिः अत्र भारतीयविद्वत्परिषदि अपि जिज्ञासामि इति प्रयुञ्जत एव। तादृशान् प्रयोगान् द्ृष्ट्वैव मया अयं प्रयोगः कृतः।

एतेनाहमस्य प्रयोगस्य समर्थनं नैव करोमि।िकन्तु कथञ्चिदिदं पदं सिध्यति किम् इति पृच्छया एव एतन्मया उदाहृतम्। अन्यथा कथञ्चिद् बहुलप्रयुक्तः अपशब्द एवायमिति निश्चयः कर्तुं शक्यते।

  

--  

इत्थं सश्रद्धं निवेदयति**  
राकेश दाशः**

**Rakesh Das**  
Asst. Professor  
Dept. of Sanskrit Studies  
Ramakrishna Mission Vivekananda University  
Belur Math Howrah.  
  
वंशीविभूषितकरान्नवनीरदाभात्  
पीताम्बरादरुणबिम्बफलाधरोष्ठात्।  
पूर्णेन्दुसुन्दरमुखादरविन्दनेत्रात्  
कृष्णात्परं किमपि तत्त्वमहं न जाने।।  
भारत माता की जय

