+++
title = "006 Deepro Chakraborty"

+++
[[Deepro Chakraborty	2013-08-25, 10:18:02 [Source](https://groups.google.com/g/bvparishat/c/rq_2dWFiJLk)]]



  
भवद्भ्यः सर्वेभ्यः धन्यवादः,

वस्तुतस्तु ’चतुर्षु’ इति विशेषणस्य विशेष्यं पुंलिङ्गे वर्तते। सम्पूर्णोऽयं श्लोकः--

                    केवलस्वरमात्राङ्गवर्णेषु चतृषूदिताः।

                    ये ये धर्माश्च तान् सर्वान् प्रयुज्यास्मिन् क्रमात् पठेत्॥

अत एव स्त्रीलिङ्गप्राप्तिर्नास्ति, प्रसङ्गाभावात् छन्दोऽनुरोधाच्च।

भवद्विहितालोचनातः सम्परिज्ञायते ’चतृषु’ इति प्रयोगः तैत्तिरीययजुर्वेदे परिलक्ष्यत इति। अत एव तद्वेदसम्बद्धायामस्यां शीक्षायामीदृक् प्रयोगः स्वाभाविक इति मन्ये।

वेदव्याख्यानावसरे भाष्यकृतः अस्य प्रयोगस्य कामपि व्युत्पत्तिं प्रददति वा न वेति जिज्ञासा।

विनीतः

दीप्रः।

