+++
title = "000 Rakesh Das"

+++
[[Rakesh Das	2013-08-08, 16:08:24 [Source](https://groups.google.com/g/bvparishat/c/p4Q9JerF07E)]]



विदुषः प्रणम्य

इदं जिज्ञास्यते, रदाभ्यामित्यादि (६.२.४२) सूत्रे दकारस्य नत्वविधानाय च दः इति पदद्वयमुपात्तम्। छिन्नः इत्यादिकमुदाहरणम्।

  

किमर्थमत्र दकारस्यापि नत्वं विधीयते इति प्रश्नो मे अत्र हि छिद् त इति दशायां प्रकृतसूत्रेण तकारमात्रस्य दत्वे कृते छिद् न इति दशायां यरोऽनुनासिकेऽनुनासिको वेति सूत्रेण दकारस्य नत्वविधानं सुकरम्। न चानेन वैकल्पिकस्य अनुनासिकस्य नित्यत्वविधानाय दकारस्य नत्वविधानमिति वाच्यम्। प्रत्यये भाषायां नित्यम् इति वार्तिकेन नित्यत्वसिद्धत्वात्। एवं हि रदाभ्यामिति सूत्रे रदाभ्यां निष्ठातो नः पूर्वस्य इत्येव सूत्रयितुं शक्यते स्म खलु। भाष्यकारेण तु पूर्वस्य इति पदमपि अनपेक्षितमिति दर्शितम्। किन्तु दकारस्य नत्वविधानस्य प्रयोजनमत्र न दर्शितम्। अत इयं जिज्ञासा। कृपया समादधतु विद्वांस इति प्रार्थये।  

  

--  

इत्थं सश्रद्धं निवेदयति**  
राकेश दाशः**

**Rakesh Das**  
Asst. Professor  
Dept. of Sanskrit Studies  
Ramakrishna Mission Vivekananda University  
Belur Math Howrah.  
  
वंशीविभूषितकरान्नवनीरदाभात्  
पीताम्बरादरुणबिम्बफलाधरोष्ठात्।  
पूर्णेन्दुसुन्दरमुखादरविन्दनेत्रात्  
कृष्णात्परं किमपि तत्त्वमहं न जाने।।  
भारत माता की जय

