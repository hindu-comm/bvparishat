+++
title = "004 Dr. Tirumala Kulakarni"

+++
[[Dr. Tirumala Kulakarni	2013-02-09, 17:10:42 [Source](https://groups.google.com/g/bvparishat/c/iilJjE1tZFg)]]



मान्य चन्द्रकान्त  
  

2013/2/3 Chandrakant Kulkarni \<[charun...@gmail.com]()\>

  

> मान्या:, >
> यद्धर्मविशिष्टे यद्धर्मावच्छिन्नस्य सम्बन्धो > यत्प्रश्नवाक्यात्प्रतीयते, तदुत्तरवाक्यात् तद्धर्मविशिष्ट एव > तद्धर्मव्याप्यधर्मावच्छिन्नसम्बन्धश्चेत्प्रतीयते, भवति तदैव > प्रश्नोत्तरभावनिबन्ध:। >
> इति य: परिष्कार अत्र उद्धृत:, तस्य विवरणं > ज्ञातुमिच्छामि।कश्चिन्नैयायिक: सरलभाषया विशदीकरणं करोति चेद् उपकृतो > भवामि।

कस्मात् घटः?

दण्डात् घटः ।

इति प्रश्नोत्तरे स्वीकृत्य समन्वयः क्रियते ।

  

यद्धर्मविशिष्टे = घटत्वविशिष्टे, यद्धर्मावच्छिन्नस्य = हेतुत्वविशिष्टस्य,सम्बन्धो यत्प्रश्नवाक्यात् =कस्मात् घटः? इति वाक्यात्, प्रतीयते,तदुत्तरवाक्यात् =दण्डात् घटःति वाक्यात्,तद्धर्मविशिष्ट एव = घटत्वविशिष्टे एव, तद्धर्मव्याप्यधर्मावच्छिन्नसम्बन्धः =हेतुत्वव्याप्यदण्डत्वावच्छिन्नस्य सम्बन्धः, प्रतीयते ।

  

विवरणम् - कस्मात् घटः इत्यत्र क्रियापदाभावात् पञम्याः हेतुत्वम् अर्थः । किंशब्दस्य जिज्ञासाविषयः अर्थः । एवं च, जिज्ञासाविषयनिष्ठहेतुत्वनिरूपकः घटः इति बोधः । एवमेवदण्डात् घटः इत्यत्रापि ।

  

तिरुमलः

  

--

Dr. Tirumala Kulakarni  
Asst. Prof. Alankara Dept.  
Poornaprajna Vidyaapeetha  
Vidyapeetha Circle  
BANGALORE 560 028  
Ph: [+91 9448879734](tel:+91%2094488%2079734)  

