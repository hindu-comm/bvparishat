+++
title = "006 narayanan er"

+++
[[narayanan er	2013-02-04, 15:15:24 [Source](https://groups.google.com/g/bvparishat/c/woj5T9ug6kU)]]



अयि भोः कृष्णमूर्ते,

नमस्कारः। पदस्य पञ्चधा विभजनं न महिमकृतम्, भर्तृहरिणोक्तस्य वाक्यपदीयजातिसमुद्देशवाक्यस्य-

द्विधा कैश्चित्पदं भिन्नं चतुर्धा पञ्चधापि वा।  
अपोद्धृत्यैव वाक्येभ्यः प्रकृतिप्रत्ययादिवत्।।३-१.१।। इति व्यक्तिविवेकसुदर्पणेऽप्यङ्कितं द्रष्टव्यम्-वाक्यपदीयम्-३.१.१ इति।

उक्तं च भगवता हरिणैव-

स चोपजातः संबन्धो विनिवृत्ते क्रियापदे।  
कर्मप्रवचनीयेन तत्र तत्र नियम्यते।।२.१९९।।

कर्मप्रवचनीयत्वं क्रियायोगे विधीयते।  
षत्वादिविनिवृत्त्यर्थं स्वत्यादीनां विधर्मणाम्।।२.२०२।।

निमित्तनियमः शब्दात्संबन्धस्य न गृह्यते।  
कर्मप्रवचनीयैस्तु स विशेषोऽवरुध्यते।।३-७.१५८।। इति।

व्याकरणदिशा नित्यानन्दवर्येण सचित्रं प्रपञ्चितमेव। नैयायिकानां तु शक्तं पदमिति च। चत्वारि पदानि इत्यार्चं हि वाक्यम्-

चत्वारि वाक् परिमिता पदानि तानि विदुर्ब्राह्मणा ये मनीषिण:। गुहा त्रीणि निहिता नेङ्गयन्ति तुरीयं वाचो मनुष्या वदन्ति। (ऋग्वेदः-1-164-45) इति।

अस्य व्याख्यानावसरे महाभाष्ये चत्वारि पदजातानि नामाख्यातोपसर्गनिपाताश्चेत्युक्तम्, केचित्तु "तुरीयं वाचो मनुष्या वदन्ति।" इत्यनुरोधेन परा पश्यन्ती मध्यमा वैखरीति व्याख्यान्ति। ब्रह्मकाण्डेपि हरिणोक्तं यथा-

वैखर्या मध्यमायाश्च पश्यन्त्याश्चैतदद्भुतम्।  
अनेकतीर्थभेदायास्त्रय्या वाचः परं परम्।।१.१५९।। इति।  

एवं पञ्चधाऽपि भिन्नं वेति भर्तृहरिमतमेव, महिम्नस्तत्परत्वात्, तत्र तथैव तस्य तमनुसृतत्वाच्च, यथा भर्तृहरिर्यास्कमन्वसरत्-  

क्रियाप्रधानमाख्यातं नाम्नां सत्त्वप्रधानता।  
चत्वारि पदजातानि सर्वमेतद्विरुध्यते।।(वाक्यपदीयम्-२.३४३)।। इति।

उपसर्गादीनामसत्वभूतार्थत्वे न कोऽपि विशेषः। उपसर्गसंज्ञा गतिसंज्ञा निपातसंज्ञा चेति व्यापारप्रयोगनियमाभ्यां त्रैराश्यमुपगम्यते। भावसत्त्वप्रधानाभ्यां हि क्रियानाम्नोरात्मभेदत्वम्। तत्प्रत्यायननिमित्तमेव स्वरादयो निपाताश्च तत्तद्रूपेणार्थविशेषानवधरन्ति। क्रियाविशेषादुपजनिताः ये सम्बन्धास्तेषामवच्छेदनार्थं हेतुभूतान् कर्मप्रवचनीयान् मन्वते शाब्दिकाः। विस्तरस्तु कर्मप्रवचनीयाः (पा.सू.-१.४.८३) इत्यत्र काशिकायां द्रष्टव्यम्।

नारायणः।

> 
> >  style="font-family:times new roman,new york,times,serif;font-size:12pt"> >
> 
> > ------------------------------------------------------------------------ >
> **From:** Krishnamurthi CG \<[cgkm...@gmail.com]()\>  
> **To:** [bvpar...@googlegroups.com]()  
> **Sent:** Tuesday, 29 January 2013 5:40 PM  
> **Subject:** {भारतीयविद्वत्परिषत्} पदसंज्ञं  
> > 
> >   
> > 
> > 
> > 
> > 



> 
> >  style="font-family:times new roman,new york,times,serif;font-size:12pt"> >
> 
> > --  
> --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> to subscribe go to the link below and put a request  
> <https://groups.google.com/group/bvparishat/subscribe>  
> To unsubscribe from this group, send email to  
> [bvparishat+...@googlegroups.com]()  
>   
> ---  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> For more options, visit <https://groups.google.com/groups/opt_out>.  
>   
>   
> > 
> >   
>   
> > 
> > 

