+++
title = "001 Hnbhat B.R."

+++
[[Hnbhat B.R.	2013-01-11, 12:20:13 [Source](https://groups.google.com/g/bvparishat/c/qEzOznfXJFU)]]



१. प्रथमप्रश्नस्योत्तरमत्र पृष्ठे स्वयं दृश्यताम्, यत्र विभिन्नमतानुसारेण प्रमाणचर्चा कृता।

  

<http://sanskrit.uohyd.ac.in/Corpus/CIIL/praman-vichara/pramanavichara-sandhi-split.txt>  

  

२. अनुपलब्धिप्रामाण्येन अभावस्य ज्ञानं भवति, यथा इह भूतले घटः, तथा इह भूतले घटाभावः इत्येकमेव ज्ञानम्। न केवलमधिकरणात्मकस्वरूपम्। तद्ग्रायकं प्रमाणं च अनुपलब्धिः प्रमाणान्तरमिति मीमांसकानां नयः।

  

३. अभवस्य घटवत्, पटवत् प्रत्यक्षविषयत्वाभाव एव प्रत्यक्षसिद्धमिति घटाभावोऽनुमानेननुमीयते इति केषां चन मतम्।

तदर्थं पृथक् अनुपलब्धेः प्रमाणान्तरत्वं न कल्पनीयमिति।

  

३. नैयायिकानां वैशेषिकानां मते एव अभावस्य प्रमेयत्वेन परिगणनम्, पदार्थतत्त्वज्ञानार्थमेव तयोः प्रवृत्तत्वात्। तथा हि।

"धर्मविशेष प्रसूतात्द्रव्यगुणकर्मसामान्य विशेषसमवायानां पदार्थानां साधर्म्यवैधर्म्याभ्यां तत्त्वज्ञानान्निःश्रेयसम् । १,१.४ । " इति कणादमुनिप्रणीतं वैशेषिकं सूत्रम्, तथा, "*प्रमाण-प्रमेय*-संशय-प्रयोजन-दृष्टान्त-सिद्धान्तावयव-तर्क-निर्णय-वाद-जल्प-वितण्डाहेत्वाभास-च्छल-जाति-निग्रहस्थानानाम्तत्त्वज्ञानात् निःश्रेयसाधिगमः. {पदार्थोद्देशसूत्रम्}. १.१.२ " इति गौतममुनिप्रणीतं न्यायसूत्रं च प्रमेयत्वेन पदार्थानां गणनां कुरुतः। अन्येषां दर्शनानां प्रमेयेषु अभावस्य प्रमेयेष्वन्तर्भावस्यापेक्षा नास्तीति मे मतिः।

  

न्यायवैशेषिकयोः अभावस्य भावपदार्थभिन्नत्वेन तस्यैकत्वे लाघवम्, अधिकरणस्वरूपमात्रे अनन्ताभावानां कल्पनागौरवमिति मुक्तावलीग्रन्थे प्रतिपादितम्। न्यायभाष्यवार्तिकादिग्रन्थेषु विशेषतः प्रतिपादनं द्रष्टव्यम्।

  

विशेषेण अन्येषां विदुषामत्र विषये समाधानं प्रतीक्ष्यते।

  

  

  
  

2013/1/10 Chandrakant Kulkarni \<[charun...@gmail.com]()\>  



> --  
> --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> to subscribe go to the link below and put a request  
> <https://groups.google.com/group/bvparishat/subscribe>  
> To unsubscribe from this group, send email to  
> [bvparishat+...@googlegroups.com]()  
>   
>   
>   

  

