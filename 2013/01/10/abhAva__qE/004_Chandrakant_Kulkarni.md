+++
title = "004 Chandrakant Kulkarni"

+++
[[Chandrakant Kulkarni	2013-01-13, 22:45:42 [Source](https://groups.google.com/g/bvparishat/c/qEzOznfXJFU)]]



विद्वद्भ्यो नम:।

प्रतिस्पन्दार्थं धन्यवादा:।न तथापि सन्तुष्टोऽहं तत्रभवद्भिर्दत्तै: उत्तरै:। [http://sanskrit.uohyd.ac.in/Corpus/CIIL/praman-vichara/pramanavichara-sandhi-split.txt](http://sanskrit.uohyd.ac.in/Corpus/CIIL/praman-vichara/pramanavichara-sandhi-split.txt) इत्यत्र तु सर्वं विकृताक्षरमेव लेखनं मया दृष्टम्।अस्तु।

अत्रान्तरे केनचिदद्वैतिना सहास्मिन्नेव विषये मम सम्भाषा जाता।तेन दत्तानि उत्तराणीमानि-

१ यानि दर्शनानि अभावं स्वतन्त्रप्रमेयत्वेन नाभ्युपगच्छन्ति तेषां परिगणनमहं न जानामि।अद्वैतमते तावदभाव: स्वतन्त्रपदार्थत्वेन न गण्यते।

२'भूतले घटो नास्ति' इति प्रतीते: विषय: अस्मन्मते भूतलमेव ।यतो हि अभावोऽस्मन्मते अधिकरणरूप: भवति।

३ज्ञानेनाविद्यानाशे सति मोक्षोऽस्माभिरङ्गीक्रियते।यदि अभावं पृथक्पदार्थं वयं गणयाम: तर्हि मोक्षे परं ब्रह्म तथा अविद्याध्वंस: इति द्वौ पदार्थौ अवशिष्येते। न चैतदद्वैतमतानुकूलम्। अभावमधिकरणरूपं वयं मन्यामहे।तेन अविद्याध्वंस: परब्रह्मरूप: एव भवति।यतो हि ब्रह्मणि अधिकरणे एव अविद्या उज्जृम्भते। अविद्याध्वंस: परब्रह्मरूप: चेद् न अद्वैतहानि:।

एतै: उत्तरै: मम समाधानं जातम्।एवमेव साङ्ख्यादिदर्शनविद्भ्य: उत्तराणि अपेक्ष्यन्ते।

चन्द्रकान्त:

  

2013/1/13 subrahmanyam korada \<[kora...@gmail.com]()\>



