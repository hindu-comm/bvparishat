+++
title = "006 Hnbhat B.R."

+++
[[Hnbhat B.R.	2013-01-26, 12:11:51 [Source](https://groups.google.com/g/bvparishat/c/_wnF4ixZ1ZY)]]



अत्र भाषापरिच्छेदकाराः ---

  

इत्थं चावयविसिद्धौ तेषामुत्पादविनाशयोः प्रत्यक्षसिद्धत्वादनित्यत्वम्। तेषां चावयवधाराया अनन्तत्वे मेरुसर्षपयोरपि साम्यप्रसङ्गः। अतः क्वचिद्विश्रामो वाच्यः। यत्र च विश्रामस्तस्यानित्यत्वेऽसमवेतकार्योत्पत्तिप्रसङ्गगात्  

  

यद् यत् कार्यं तत् तत् सावयवम्, इति कार्यस्य सर्वस्याप्यनित्यत्वम्, यथा घटादेः। इति घटस्य नाशे, तदवयवेषु कपालेषु, तस्याप्यवयवे, तदवयवयानां तदवयवेषु, इति परंपरया सर्वस्यापि द्व्यणुकपर्यन्तस्य सावयवत्वात् कार्यत्वम्, परं तु परमाणोः अवयवधाराया उक्तरीत्या न कस्यापि कारणत्वम्

  

त्र्यणुकस्य द्व्यणुकस्य परमाणोश्च परिमाणानां न कार्यत्वम्, न वा कार्यत्वमिति च

  

द्व्यणुकस्यत्रसरेणोश्च परिमाणं प्रति परमाणुपरिमाणं द्व्यणुकादिपरिमाणं वा न कारणं  
परिमाणस्य स्वसमानजातीयोत्कृष्टपरिमाणजनकत्वात्।  

  

सर्वस्यापि कार्यस्य सावयवत्वात्, अवयविनां द्व्यणुकपर्यन्तानां सावयवानां नाशयोग्यत्वम्। परमाणुपरिमाणस्य अवयवपरंपराया विश्रान्तिस्थानत्वाद् अनवयवत्वात् न उत्पादविनाशौ इति परिमाणप्रकरणे स्पष्टं निरूप्यते। ततोऽधिकं दिनिकरी-रामरुद्र्यादिषु द्रष्टव्यम्।

  

  
  

2013/1/26 Anand Hudli \<[ahu...@gmail.com]()\>  





> 
> > 
> > --  
> > 
> > 



