+++
title = "000 Narayana Dash"

+++
[[Narayana Dash	2013-01-01, 12:33:43 [Source](https://groups.google.com/g/bvparishat/c/xrBKeOq0tHQ)]]



नेत्रसङ्ख्यायुतैर्रावणास्याधिकैः

वत्सरैः प्रापिता सान्ध्यवेला मुदा।

अस्मिन्सन्धिक्षणे जीवनं शान्तिदं

शं भवेत्सर्वदा कामना मे सदा।।1।।

मन्दिरे चत्वरे जीवनं यापयेद्

जीर्णकन्थां धरेद्भोजनं प्राप्नुयात्।

तत्र नो भावना तत्र नो चिन्तना

शं भवेत्सर्वदेत्यत्र भो कामना।।2।।

शान्तिसद्भावना प्रीतिदीपावली

प्रेमपीयूषधाराहता शर्वरी।

वत्सरे नूतने मङ्गलं ते भवेद्

दाशनारायणो मङ्गलं ते वदेत्।।3।।



शुभनववर्षस्य शुभकामनाभिः सह

सरिवारः नारायणदाशः,सपरिवारः नारायणदाशः. कोलकाता

**

*गणधर्षणम्*

समाजकीटैः

कृतं गणधर्षणं

सुसभ्यतायाः।।1।।

सत्प्रतिवादः

हीनाचरणस्य तु

देशे विदेशे।।2।।

चिन्तय भ्रातः

पृच्छ स्वीयं मानसं

किं कृतं त्वया।।3।।

गृहे ते पत्नी

प्रतिपालयति नु

श्रोतुं ते वचः।।4।।

तवापि सन्ति

मातृपत्नीसुकन्याः

न चिन्तितं वा।।5।।

सर्वकारस्तु

जनैः परिचाल्यते

नीलशृगालैः।।6।।

को वा रक्षेत्

आरक्षी वा जनता

व्यग्रशकुनम्।।7।।

कायेन वाचा

मनसेन्द्रियैः दृढाभिः

आत्मानं रक्षेत्।।8।।

गीतावचनं

धरेदात्मानात्मानं

मनोदाढ्येन।।9।।

पुस्तकशिक्षा

तथावश्यकी एव

आचारदीक्षा।।10।।



निर्मीयन्तेद्य

आधुनिकैश्च पाठैः

विचारशून्याः।।11।।

विचारमूढाः

जाताः श्वसद्यन्त्राणि

पाठयन्त्रागारे।।12।।

हे नागरिक

त्वमपि सञ्जीवति

तस्मिन्न्गरे।।13।।

मातरश्चात्र

मानवदेवैः सन्ति

बलीकृता नु।।14।।

तथापि देशः

श्वसति नववर्षे

गणधर्षणैः।।15।।

एषा हायकूपञ्चदशी दामिन्याः अमरात्मनः शान्त्यर्थं समर्पिता।।

सरिवारः नारायणदाशः,नारायणदाशः. कोलकाता

