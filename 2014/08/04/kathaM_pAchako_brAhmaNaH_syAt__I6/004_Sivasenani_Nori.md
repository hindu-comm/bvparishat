+++
title = "004 Sivasenani Nori"

+++
[[Sivasenani Nori	2014-08-04, 19:13:30 [Source](https://groups.google.com/g/bvparishat/c/I6lo8zI4fsU)]]



अयि भोः

  

अत्र आचारः कारणमति मन्ये। केचन कुलीनाः ब्राह्मणाः अन्नविषये कठोरानि व्रतानि आचरन्ति स्म। ते तदेवान्नं बुभुजतुः यदाचारवता ब्राह्मणेन (पुरुषेण) पक्वम्। (यदि सा ब्राह्मणस्त्री या रजस्वलात्पूर्वं विवाहिता पचति, तदपि तेभ्यः खाद्यं भवति।) बहुशः तेभ्यः स्वयंपाकमेव शरण्यमासीत्। अद्यतनेऽपि केचन एतादृशाः दृश्यन्ते। यदि आचारवान् ब्रह्मणः पचति तर्हि तत् सर्वेभ्यः भोज्यार्हं भवतीति प्रायेण ब्राह्मणाः पाचकरूपेण नियुक्ताः इति शक्यते कथयितुम्।

  

इति बुधजनविधेयः

शिवसेनानीः  

  
  

2014-08-04 16:31 GMT+05:30 Siddhartha Krishna \<[vedab...@gmail.com]()\>:  

> समादरणीयाः विद्वांसः, आश्रमेषु राजगृहेषु धनिकगृहेषु वा पाचकेन > ब्राह्मणेनैव भाव्यम् – इतीयं पद्धतिर्दृश्यते साम्प्रतम्। किं केनचिदपि > विद्वद्वरेण्येन क्वचिदपि प्रामाणिके कस्मिंश्चिच्छास्त्रविशेषे > ब्राह्मणेनैव पाचककृत्यं निर्वहनीयमिति विधानमथवा क्वचिद्ब्राह्मणस्य > पाचकत्वेन निरूपणं दृष्टं वा? महाभारते ह्यज्ञातवासावसरे भीमसेनेन > विराट्-देशे पाचककृत्यं कृतमिति दृश्यते, तत्र तु न क्वचिदपि तेन > ब्राह्मणतया क्षत्रियतया वा स्वपरिचयः कारितः। पाचककृत्यस्य > परिचर्यान्तर्गतत्वे तु “परिचर्यात्मकं कर्म शूद्रस्यापि स्वभावजम्” इति > स्मृतेः किमितीदं कर्मापीतरपरिचर्याकर्मवच्छूद्रस्य न स्यात्? कृपया > समाधानेनानुगृह्णन्तु जनमिमम्। शतशः धन्यवादाः... विद्वच्चरणचञ्चरीकः > सिद्धार्थः

> --  



