+++
title = "000 Nripendra Pathak"

+++
[[Nripendra Pathak	2014-08-14, 15:53:36 [Source](https://groups.google.com/g/bvparishat/c/_xWbRc72ttI)]]



आदरणीय गुरुजनों को प्रणाम!

संस्कृत की स्थिति के विषय में एक प्रश्न का उत्तर देने के लिए प्रमाण के रूप में सन्दर्भों की आवश्यकता है।

मुस्लिम शासकों के काल में तथा ब्रिटिश शासन काल के आरम्भ तक संस्कृत यदि विभिन्न राज्यों के बीच सम्पर्क भाषा के रूप में प्रयुक्त रही थी, तो इसके साक्ष्य क्या क्या है?

  

(क्योंकि हिन्दी को स्वाधीनता आन्दोलन के समय से ज्यादा महत्व मिला और बीसवीं शताब्दी में ही हिन्दी का व्याकरण भी संस्कृत के आधार पर ही कोशिरीदास वाजपेयी जी ने लिखा।अतः हिन्दी सम्पर्कभाषा थी या नहीं, इसपर भी संदेह ही है। अंग्रेजों के आगमन के पूर्व अंग्रेजी विभिन्न राज्यों के बीच सम्पर्क भाषा बनने का सवाल ही नहीं उठता है। ऐसी स्थिति में संस्कृत को सम्पर्कभाषा मानने से पूर्व हमें यह भी विचार करना होगा कि प्राकृत या अपभ्रंश में सम्पर्क भाषा बनने की क्षमता थी या नहीं? क्या प्राकृत या अपभ्रंश भारतीय राज्यों के बीच सम्पर्क की भाषा थी? क्या इसके कोई प्रमाण मिले हैं? )

  

संस्कृत भाषा की स्थिति को ठीक से समझना चाहता हूँ, इसलिए इन प्रश्नों का प्रमाण सहित उत्तर देने की कृपा करें।

  

सधन्यवाद

नृपेन्द्र  

  

--  
Kumar Nripendra Pathak

Ph.D (SanskritComputational Linguistics)

Special Centre for Sanskrit Studies,

Jawaharlal Nehru University,

New Delhi-110067.

  

  

