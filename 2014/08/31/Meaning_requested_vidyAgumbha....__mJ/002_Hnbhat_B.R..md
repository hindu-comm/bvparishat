+++
title = "002 Hnbhat B.R."

+++
[[Hnbhat B.R.	2014-08-31, 20:36:09 [Source](https://groups.google.com/g/bvparishat/c/mJbfDGPa6NE)]]



> 
> > 
> > 
> > 
> >   
>   
> विद्यागुम्भसुधापूरहृद्याननसुधांशवे ।  
> रक्षिणे सर्वलोकानां दक्षिणामूर्तये नमः ॥  
>   
> > 
> > 
> > 
> > 

  

विद्यानां गुम्भः = चतुर्दशानाम्, अष्टादशानां वा विद्यानाम्, गुम्भः = समूहः, स एव सुधायाः = अमृतस्य, पूरः = प्रवाहः, तेन हृद्यम् = मनोहरम्, आननम् = मुखम्. तदेव सुधांशुः = चन्द्रः, तस्मै।

  

इति यथास्थितपाठे च प्रतिपदव्याख्या। यदि परिष्कारः कर्तव्यः, गुम्भ-गुम्फशब्दयोरभेदेन व्यवहारात् समाधेयः। गुम्फशब्दार्थे गुम्भशब्दप्रयोग इति। अथवा गुम्फ इति परिष्कर्तुं युज्यते।

  

"सालग्राम परम्परा *गुम्भित* नाभिमण्डल पर्यन्त लम्बमान प्रालम्बदीप्ति समालम्बित विशाल वक्षःस्थलः, गङ्गाझर तुङ्गाकृति भङ्गावलि भङ्गावह सौधावलि बाधावह धारानिभ हारावलि दूराहत गेहान्तर मोहावह महिम मसृणित महातिमिरः"

  

चन्द्रशेखरस्य परिष्कारस्यापेक्षां न पश्यामि, यदि मुद्रणदोषो न संभाव्यते। मूलः पाठस्तु संगत एव इति ममाशयः।

  

यदि च कुम्भत्वेन रूपणं विद्यायाः, सुधापूरस्याधारत्वेन विद्यानां रूपणं भवति। न तु विद्यानां सुधासाम्यं गम्यते। विद्यागुम्फस्यिव सुधापूरत्वेन रूपणे, सामञ्जस्यं हृद्यत्वं च विद्यानिधेः मुखस्य संभवत्येव, सुधानिधेरेव सुधाधारतया।

  

उपर्युद्धृतभागे इव, गुम्भशब्दस्य गुम्फार्थकप्रयोग इति समाधेयम्।

  

  

