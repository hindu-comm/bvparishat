+++
title = "000 ramakant pandey"

+++
[[ramakant pandey	2014-11-09, 13:55:57 [Source](https://groups.google.com/g/bvparishat/c/pmQcEEzXDYY)]]



  

---------- Forwarded message ----------  
From: **Radhavallabh Tripathi** \<[radhaval...@gmail.com]()\>  
Date: 2014-11-09 11:09 GMT+05:30  
Subject:  
To: Gaya Charan Tripathi \<[gctrip...@gmail.com]()\>, Baldevanand sagar \<[baldevan...@gmail.com]()\>, Balram Shukla \<[shuklab...@gmail.com]()\>, Bhagirathi Nand \<[ibna...@gmail.com]()\>, Devanath Acharya \<[iksu...@hotmail.com]()\>, "Dr. Shashi Prabha" \<[prof.sha...@gmail.com]()\>, H R Vishwasa \<[hrvis...@gmail.com]()\>, jay saha \<[jayviv...@gmail.com]()\>, manju sharma \<[sanskri...@gmail.com]()\>, Narayana Dash \<[dashnar...@gmail.com]()\>, ramakant pandey \<[ramakantp...@gmail.com]()\>, ramakant shukla \<[sarva...@gmail.com]()\>, Ramesh Pandey \<[professo...@gmail.com]()\>, Sampath Kumar \<[sudharma.sa...@gmail.com]()\>, Shashi Tiwari \<[shash...@yahoo.com]()\>, Shashipal Sharma \<[shash...@gmail.com]()\>, "T. MAHENDAR" \<[tpm...@gmail.com]()\>, upendra rao \<[skt.s...@gmail.com]()\>, प्राची प्रज्ञा \<[prachip...@gmail.com]()\>  
  
  

देहल्यां प्रतिवर्षं समायोज्यमाने समन्वयसाहित्यमहोत्सवे अस्मिन् वर्षे इदम्प्रथमतया संस्कृतसाहित्यस्य विमर्शाय पृथक् सत्रमेकं समायोजितम्। नवम्बरमासस्य अष्टमे दिवसे सायङ्काल अस्मिन् सत्रे समकालिकस्य संस्कृतसाहित्यसाहित्यस्य आधुनिकतया द्वन्द्वमाश्रित्य गहना चर्चा समजायत। चर्चाचा अस्या सूत्रधारत्वं प्रख्यातः समालोचको बजरङ्गबिहारीतिवारी निरवहत्। राधावल्लभः त्रिपाठी, बलरामशुक्लः, प्रवीणपण्ड्या च विशिष्टवक्तार आसन्। अस्मिन् सत्रे आधुनिकसंस्कृत साहित्ये नवीनराजनीतिकचेतनानायाः समुदयः भारतीये स्वातन्त्र्यसङ्ग्रामे संस्कृतपण्डितानां संस्कृतसाहित्यकाराणां संस्कृतपत्रकाराणां चावदानम्, संस्कृतपरम्परायां वर्णव्यवस्थामधिकृत्य नवीनो विमर्शः, राजसत्तया संस्कृतकवीनां सम्बन्धाः, नवीनसंस्कृतसाहित्ये नवाः प्रयोगाः नवाः विधाः, संस्कृते नारीवादः महिलासाहित्यकर्त्र्यश्चेति वहुविधविषयानधिकृत्य सूक्ष्मविश्लेषणमननसहितं विमर्शं व्यदधुः भागगृहीतारः पण्डिताः। राधावल्लभः ड्यूक आफ एडिनबरा इत्यस्य 1870कमे ई, वर्षे भारतागमनकाले भारतेन्दोः नेतृत्वे 15संस्कृतकवीनां रचनानां समन्वयेन साधितस्य सुमनोञ्जलिः इत्यस्य तथा च 66 संस्कृतकवितानां सङ्कलनरूपस्य
मानसोपायनम् इति काव्यसङ्कलनस्य समर्पणप्रसङ्गं समुद्घाटयन् एतयोः ग्रन्थयोः भारतजनतायाः दुर्दशाया निरूपणं बङ्गभङ्गजनितक्षोभस्य च प्रकटीकरण कथं संस्कृतकविभिः तेजस्वितया विहितमिति प्रत्यपीपदत्। दीनानां खलु दीनकर्पटभृतां क्षुत्पीडितानां गृहे गत्वा सान्त्वनकारिणा द्विगुणितं दुःखं त्वदालोकनात्। इति साभियोगं तत्र कविना ड्यूकवर्यः अभिहितः। शीतलाप्रसादस्य काव्ये दुर्भिक्षस्य भयावहं चित्रमुपस्थापितम्। अनयैव दृशा श्रीश्वरविद्यालंकार दिल्लीमहोत्सवमहाकाव्यम् (1903) अपि अतितरां महिमशालि काव्यम्। तत्र कविना इयमाशा अभिव्यक्ता - उज्जीवत्वथ भारतस्य च पुनः प्रायो हतं गौरवम्, शिल्पञ्चापि कृषिर्वणिग्विषिणी देशोनन्तिश्चैकता।। विज्ञानचिन्तामणिरिति पत्रिकायां 6 अक्टोबर 1910 वर्षस्य अङ्के बङ्गभङ्गविषये तीव्रो विरोधः प्रकटीकृतः। अप्पशास्त्रिप्रभृतयो नैके संस्कृतपत्रकाराः कारागारेषु निरुद्धाः संस्कृतपत्रिकाश्च निरुद्धाः। हरिदत्तपालीवालनिर्भस्य

  

एकं तन्मृतनग्नाङ्गं निश्प्रच्छदमातपशीतम्

योरपगृध्राणामेककवलमहहा रक्तच्युतिदिग्धम्।

  

इति शङ्खनादनाम्नः काव्सङ्ग्रहात्,

  

अटलक्रान्तेर्गायत गीतं प्रलयताण्डवं मण्डयत

अद्य निराशायामाशायाः पुनरपि कुरुत सञ्चारम्

बन्दिनो भङ्क्त कारागारम्

  

इत्यादीनि च क्रान्तिसमर्थकानि काव्यान्यपि त्रिपाठिना प्रस्तुतीकृ-तानि। क्षमारावपण्डितायाः सत्याग्रहगीतादिकाव्यानां चर्चा अस्मिन् सत्रे सत्याग्रहगीताविशिष्य समजायत। बलरामशुक्लः समकालिकसंस्कृचसाहित्यस्य इतरभाषासाहित्यैः अन्तःसन्बन्धं सम्यक् प्रतिपादितवान्। प्रवीणः पण्ड्या हर्षदेवमाधवस्य कवितायां नवीनान् प्रयोगान् समुदघाटयत्।

अर्वाचीनसंस्कृतम् इति पत्रिकायाः सम्पादकानां रमकान्तशुक्लानां शारदासम्पादकानां वसन्तगाडगिलवर्याणां च समुपस्थित्या विचारैरपि इयं गोष्ठी उपकृता।

  

  

RADHAVALLABH TRIPATHI,  
Fellow, Indian Institute of Advanced Study,

Rashtrapati Niwas,

SHIMLA-171 005

Phones - 0177- 2831375, - 76 extn 259 (R), 314 (O)

Mb. 8988051312, 9999836088  





  
  

  

--  

\-  
Prof. Ramakant Pandey  
Director,  
Mukta Swadhyaya Peetham  
Rashtriya Sanskrit Sansthan,  
(Deemed University)  
56-57, Institutional Area,  
Janakpuri, New Delhi - 110058  
Mob. - +09968688781, [+91-9560035360](tel:+91%2095600%2035360) (Delhi)  
 [+91-9414775638](tel:+91%2094147%2075638) (Jaipur)

 Telefax - 011+28523611  

