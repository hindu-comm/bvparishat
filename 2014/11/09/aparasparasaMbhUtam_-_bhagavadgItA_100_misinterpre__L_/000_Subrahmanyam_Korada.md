+++
title = "000 Subrahmanyam Korada"

+++
[[Subrahmanyam Korada	2014-11-09, 16:56:59 [Source](https://groups.google.com/g/bvparishat/c/L_NSPjZyX-U)]]



नमो विद्वद्भ्यः

  

Can so many great scholars go wrong for 1200+ years in the interpretation/ translation of a term that is pregnant with meaning -

  

अत्र विद्वांसः प्रमाणम् --

  

This is simply to suggest that one should be careful while going thru commentaries - प्रमादो धीमतामपि - not to accept everything at face value .  

  

While helping Bhagavadgita Foundation I came across the following verse of Bhagavadgita (16-8)--

  

असत्यमप्रतिष्ठं ते जगदाहुरनीश्वरम् ।

अपरस्परसंभूतं किमन्यत्कामहैतुकम् ॥

  

I got reminded the पाणिनिसूत्रम् - अपरस्पराः क्रियासातत्ये , which I learnt in 1973.

  

**कोराडीयं व्याख्यानम् --**

  

**अवतारिका** -

  

(अथ द्वादशभिः श्लोकैः आसुरीं प्रवृत्तिं विवृणोति) नास्तिकानां मते ’प्रत्यक्षमेकं चार्वाकाः’ इत्युक्तरीत्या सत्यधर्मेश्वरादि नास्त्येव । सर्वं तावत् स्वाभाविकमेव जगत् इत्याह द्वितीयेन--

  

असत्यमिति । सत्यशब्दवाच्यं , ’ सत्यं ज्ञानमनन्तं ब्रह्म ’ इत्यादिवेदवाक्यप्रतिपाद्यं जगतः कारणं ब्रह्म इति नास्ति किञ्चिद्वस्तु । ’ नास्तिको वेदनिन्दकः’ इति मनुः। यदा वेदस्य प्रामाण्यं नास्ति तदा तत्प्रतिपाद्यस्य जगत्प्रतिष्ठाहेतुरिति जेगीयमानस्य धर्मस्यापि नास्ति प्रामाण्यम् । प्रतिष्ठति अनया इति धर्म उच्यते। धारणाद्धर्ममित्याहुः इति तद्विदः।अथ अनुमानगम्यः ईश्वरः नियन्ता जगतः इत्यपि अनृतमेव । स्वाभाविकत्वात् सुखदुःखानाम् न प्रमाणान्तरापेक्षा । अथ यदि तत्र नैव कश्चन अधिकारी कथम् एतज्जगत् संभवति इति आकाङ्क्षायाम् आह - अपस्परसंभूतं निरन्तरसंभववत् - ’अपरस्पराः क्रियासातत्ये ’ इति पाणिन्यनुशासनेन अपरे च परे च इति विग्रहे सुडागमः क्रियासातत्यद्योतकःसमासाश्रयः निपातितः। जगतः अविच्छेदेन संभवः अनेन सूचितस्सन् प्रलयादिकं निराकरोति । तच्च कस्य हेतोः इत्यत आह - कामहैतुकम् इति । काम एव हेतुः अपरस्परसंभवस्य । अर्थात् कामेन तावत् स्त्रीपुरुषयोः संयोगः अविच्छेदेन गच्छति इति जगदपि अविच्छेदेन वर्तते इत्यर्थः। किमन्यत् ? कामहेतुकाविच्छेदसंभवं विना नान्यत् किञ्चित् जगतः कारणम् अस्ति इत्यर्थः।

  

Let me explain the **पाणिनिसूत्रम्** --

  

अपरस्पराः क्रियासातत्ये (6-1-144) -सुट् निपात्यते । अपरस्पराः सार्था गच्छन्ति । सततम् अविच्छेदेन गच्छन्तीत्यर्थः। क्रिया- इति किम्? अपरपरा गच्छन्ति । अपरे च परे च सकृदेव गच्छन्तीत्यर्थः **(कौमुदी**)

  

अपरस्पराः - to explain this term Panini used a word that cannot be analyzed by Panini , but by a पूर्वाचार्यसूत्रम् - लुम्पेत्(अन्त्यम्)- this aspect is discussed in another post viz पाणिनेः अपाणिनीयप्रयोगः , here on BVP.

  

Here the meaning of सुट् , ie क्रियानैरन्तर्यम् , is very important - suppose there is bumper to bumper traffic on a highway (or any city road) all the time we say-

  

अपरस्पराणि वाहनानि गच्छन्ति।

  

’ न कदाचित् अस्मिन् महापथे गमनं विच्छिद्यते इत्यर्थः ’ - **पदमञ्जरी ।**

  

Hereunder I produce some commentaries in Sanskrit, Hindi and English .

Only one commentator (नीलकण्ठदीक्षितः - भावदीपे) quoted this सूत्रम् , but misinterpretted .

It is not mandatory to quote Panini everywhere but when we come across a term like this , which is pregnant with meaning, then better explain the inner meaning with proof .

  

In ब्रह्मसूत्रभाष्यम् , शंकराचार्य quoted only for मयट् and क्तिच् ।

  

**Vedavyasa preferred this word to denote some special meaning , but none of the commentators had noticed this. The translators are hopeless.**

  

There are शंकर-रामानुज-मध्व-वल्लभाचार्याः , आनन्दगिरि-वेदान्तदेशिक-जयतीर्थ-वेङ्कटनाथ-नीलकण्ठदीक्षित-मधुसूदनसरस्वत्यादयः ।

  

**परमार्थप्रपा -** translated into Telugu by Vidvan Bulusu AppannasastrI , a great नैयायिक says -

  

अपरशब्दः सकारान्तः । अपरश्च परश्च अपरस्परम् इति विग्रहः । स्त्रीपुरुषमिथुनम् इत्यर्थः।

  

Other translations in Telugu (including the popular गीतामकरन्दमु of 1963 , which follows शांकरभाष्यम्) also committed the same mistake.

  

If one takes all the commentaries and translations (other vernaculars of India) I think it will be one hundred.

  

धन्यो’स्मि

----------------------

  

असत्यमप्रतिष्ठं ते जगदाहुरनीश्वरम् ।अपरस्परसंभूतं किमन्यत्कामहैतुकम् ॥१६.८ ॥

                          . . . । अपरस्परसंभूतमकिञ्जित्कमहेतुकम् ॥ ८ ॥ इति काश्मीरपाठः।



शङ्कराचार्यः – किञ्चापरस्परसम्भूतं कामप्रयुक्तयोः स्त्रीपुरुषयोरन्योन्यसंयोगाज्जगत्सर्वं सम्भूतम्।



Svāmī Gambhīrānanda's translation (of Śaṅkarācārya's bhashya)\* - Moreover, it is aparaspara-sambhutam, born of mutual union. The whole world is born of the union of the male and female impelled by passion.



आनन्दगिरिः – शास्त्रैकगम्यमदृष्टं निमित्तीकृत्य प्रकृत्यधिष्ठान्नात्मकेन ब्रह्मणा रहितं जगदिष्यते चेत्कथं तदुत्पत्तिः?इत्याशङ्क्याह – किञ्चेति।



रामानुजाचार्यः\*– वदन्ति च एवम्;अपरस्परसम्भूतं किम् अन्यत्?योषित्पुरुषयोः परस्परसम्बन्धेन जातम् इदं मनुष्यपश्वादिकम् उपलभ्यते। अनेवंभूतं किम् अन्यद् उपलभ्यते?किञ्चिद् अपि न उपलभ्यते इत्यर्थः। अतः सर्वम् इदं जगत् कामहेतुकम् इति



वेदान्तदेशिकस्य तात्पर्यचन्द्रिका\*–'अपरस्पर' --इत्यादिकं न पूर्वेणैकवाक्यम्,'किमन्यत्'इत्यादेरनन्वयात्क्लिष्टकल्पनादनुपपत्तेश्च। एतदेवैषामासुरत्वे पर्याप्तं,किमन्यदुच्यते?इति कल्पना अध्याहारादिग्रस्ता। 'वदन्ति चैवमिति'तु नाध्याहारादिविवक्षयोक्तम्,'एतां दृष्टिम् ॥



मध्वाचार्यः – परस्परसम्भवो ह्युक्तः'अन्नाद्भवन्ति भूतानि' 3।14इत्यादिना ॥



जयतीर्थस्य प्रमेयदीपिका – अपरस्परसम्भूतं इत्यस्यापरं परस्मात् सम्भूतमिति व्याख्यानमसत्, प्रतिषेधप्रकरणात्। अतः

परस्परसम्भूतं न भवतीत्याहुरित्येव व्याख्येयम्। स्यादेवम्, यदि परस्परसम्भवो भगवतोऽभिमतः स्यात् इत्यत आह – परस्परेति। यद्वानेन परव्याख्यानासाधुत्वमुपपादयति। भगवता परस्परसम्भवस्योक्तत्वात् तद्वचनं कथमासुरम्?इति।



हनुमतः पैशाचभाष्यम् – तत्राह अपरस्परेति। अपश्च परश्चापरस्परम्, परस्परमित्यर्थः। ततः सम्भूतं कामप्रयुक्तयोः स्त्रीपुरुषयोरन्योन्यसङ्गादुत्पन्नं जगत्, अतः कामहैतुकं कामहेतुकमेव कामहैतुकम्। नन्वदृष्टेश्चरादिकमपि किं कारणम्?नेत्याह – किमन्यदिति। कामादन्यत्कारणं किमस्ति?नास्त्येवेत्यर्थः । यद्वा मनुष्यपश्चादिकं सर्वमपि स्त्रीपुंसयोः परस्परसम्बन्धेनैव जातमुपलभ्यते, अपरस्परसम्भूतं तु किमन्यदुपलभ्यते?न किञ्चिदपि, अतः कामहैतुकमेव जगदित्याहुरिति योजना ॥८॥



वेङ्कटनाथस्य ब्रह्मानन्दगिरिः – तत्राह अपरस्परेति। अपरश्च परश्चापरस्परम्, परस्परमित्यर्थः। ततः सम्भूतं कामप्रयुक्तयोः स्त्रीपुरुषयोरन्योन्यसङ्गादुत्पन्नं जगत्, अतः कामहैतुकं कामहेतुकमेव कामहैतुकम्।



वल्लभाचार्यस्य तत्त्वदीपिका – अपरस्परसम्भूतं अपरस्परसम्भूतयोरन्योन्यसङ्गतयोः प्रकृतिरूपयोषित्पुरुषयोः परस्परसम्बन्धेन जातमिदं मनुष्यपश्वाद्युपलभ्यतेऽनवम्भूतं किमन्यत्?



पुरुषोत्तमस्य अमृततरङ्गिणी – इत्याह अपरस्परेति। अपरश्च परश्चेत्यपरस्परं स्त्रीपुरुषसंयोगस्ततो जातं कामहैतुकं स्त्रीपुरुषयोः काम एव हेतुर्यस्य तादृशम्।



ऩीलकण्ठदीक्षितस्य भावदीपः – अपरस्परसम्भूतं"अपरस्पराः क्रियासातत्ये ॥ अष्टा॰ ६.११.४४"इतु सुट्। बीजस्कुरवत् परस्परकारणीभूतानां धर्माधर्मतद्वासनानां यत्सातत्यं तस्मात्सम्भूतं, किमन्यल्लोकेऽस्ति?



मधुसूदनसरस्वती – अपरस्परसम्भूतं कामप्रयुक्तयोः स्त्रीपुंसयोरन्योन्यसंयोगात्सम्भूतं जगत्कामहैतुकं कामहेतुकमेव कामहैतुकं कामातिरिक्तकारणशून्यम्।



धनपतेः भाष्योत्कर्षदीपिका – अपरस्परसम्भूतं परापरशब्दावन्यशब्दपर्यायौ। कामप्रयुक्तयोः स्त्रीपुरुषयोरन्योन्यसङ्गाज्जातं काम एव हेतुर्यस्य तत्कामहेतुकं . . .



श्रीधरस्वामी – अपरश्च परश्चेत्यपरस्पर अपरस्परतोऽन्योन्यतः स्त्रीपुरुषमिथुनात्सम्भूतं जगत् किमन्यत्कारणमस्य . . .



अभिनवगुप्तः – न व्याख्यातम्



विश्बनाथः –स्वेदजादीनामकस्मादेव जातत्वातपरस्परसम्भूतम् । अन्यत्किं वक्तव्यम् । कामहैतुकं कामो वादिनामिच्छैव हेतुर्यस्य तत।. . .ननु स्त्रीपुंसयों परस्परप्रयत्नविशेषाद्जगदेतदुत्पन्नं दृश्यत इत्यपि भ्रम एव कुलालस्य घटोत्पादने ज्ञानमिव मातापित्रोस्तादृशबालोत्पादने किल नास्ति ज्ञानमिति भावः।



बलदेवः –अथ स्वभाववादिनां बौद्धानामाह अपरस्परसम्भूतमिति स्त्रीपुरुषसम्भोगजन्यं जगन्न भवति घटोत्पादने कुलालस्येव बालोत्पादने पित्रादेर्ज्ञानाभावात्सत्यप्यसकृत्सम्भोगे सन्तानानुत्पत्तेश्च स्वेदजादीनामकस्मादुत्पत्तेश्च । तस्मात्स्वभावादेवेदं भवतीति । अथ लोकायतिकानामाह कामहेतुकमिति ।



श्रीधर्मदत्तशर्मा (गूढार्थतत्त्वालोकः) – न व्यख्यातम्



आनन्द(वर्धन)स्य ज्ञानकर्मसमुच्चयम् (काश्मीरपाठमधिकृत्य कृतम्) – अपरस्परसंभूतं, प्रकृतेर्महांस्ततोऽहङ्कार इति बीजाङ्कुरन्यायप्राप्तकार्यकारणभावरहितम्। अकिञ्चित्कं न विद्यते किञ्चित्स्वर्गनरकादि यस्य परलोकहीनम्।



Kashinath Trimbak Telang: They say the universe is devoid of truth, devoid of fixed principle, and devoid of a ruler, produced by union (of male and female) caused by lust, and nothing else.



Dr. Prasad: They say: the world is unreal, without a substratum, without a God, and without an order. Sexual union of man and woman alone and nothing else causes the world.



Śrīlaprabhupāda – They say that this world is unreal, with no foundation, no God in control. They say it is produced of sex desire and has no cause other than lust.



Prof. S. Radhakrishnan – They say that the world is unreal, without a basis, without a Lord, not brought about in regular causal sequence, caused by desire, in short.



Svāmī Gambhīrānanda – They say that the world is unreal, it has no basis, it is without God. It is born of mutual union brought about by passion! What (cause can there be)?



Swami Chinmayananda's Hindi Commentary\* -इनके मतानुसार यह सम्पूर्ण चराचर जगत् केवल महाभूतों के परम्पर संबंध से उत्पन्न हुआ है और यह संबंध जिस किसी रूप में परिणित होता है,वह केवल'संयोग'की बात है,और न कि उसके पार्श्व में कोई नियम है। प्राणियों की उत्पत्ति का एकमात्र कारण है,कामवासना।



Swami Ramsukhdas's Hindi Commentary\* -अपरस्परसम्भूतं किमन्यत् कामहैतुकम् -- वे कहते हैं कि स्त्रीको पुरुषकी और पुरुषको स्त्रीकी कामना हो गयी। अतः उन दोनोंके परस्पर संयोगसे यह संसार पैदा हो गया। इसलिये काम ही इस संसारका हेतु है।





\* From Gita Super Site 2.0. Others are from books like Bhagavadgītā with 11 commentaries; with 8 commentaries and with 4 commentaries and S. K. Belvalkar's edition of Kashmiri Text with Ananda(vardhana)'s commentary.





  

  

  

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Personal Website: [www.korada.org](http://www.korada.org)*  
  
  
  
  

