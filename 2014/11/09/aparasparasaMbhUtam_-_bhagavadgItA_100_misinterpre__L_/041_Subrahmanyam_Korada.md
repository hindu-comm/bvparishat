+++
title = "041 Subrahmanyam Korada"

+++
[[Subrahmanyam Korada	2014-11-21, 20:45:59 [Source](https://groups.google.com/g/bvparishat/c/L_NSPjZyX-U)]]



नमो विद्वद्भ्यः

  

> **किंच, अपरस्परसंभूतं कामप्रयुक्तयोः स्त्रीपुरुषयोः अन्योन्यसंयोगात् > जगत् सर्वं संभूतम् । किमन्यत् कामहैतुकम् कामहेतुरेव कामहैतुकं**

  

नैतत् । कामपदस्येच्छापरत्वेन पुनरुक्तिवारणात् ।

  

--- एतच्च शांकरभाष्यविरुद्धम् -

  

’ काम एव प्राणिनां कारणम् इति लोकायतिकदृष्टिरियम् ’ - इति हि भाष्यम् ।

  

अस्य वाक्यस्य इच्छैव प्राणिनां करणमित्यर्थो वा ?

  

लोकायतिकमते च स्पष्टम् अभिहितम् -

  

अङ्गनालिङ्गनाज्जन्यसुखमेव पुमर्थता - इति

  

स एव पुरुषार्थः भगवत्पादैरपि उद्दिष्टः - लोकायतिकानां च काम एव परमः पुरुषार्थः , (अर्थो’पि कामसाधकत्वात् )।

  

प्रसिद्धं प्राकरणिकं वृद्धसम्मतं च अर्थं विहाय अर्थान्तरकल्पनायाः अन्याय्यत्वात् ,मानाभावाच्च।

  

’शब्दान्तरसन्निधिः’ ’शब्दार्थस्यानवच्छेदे विशेषस्मृतिहेतु ’त्वेन हरिणा वाक्यपदीये उक्तत्वात् -

काम -शब्दस्यात्र ’लोकयतिकदृष्टि’ - शब्दसन्निधानेन कामपुरुषार्थ एवार्थः न्त्विच्छा ।

  

किंच तत्रैव वाक्यपदीये ’ अर्थः ( प्रयोजनम्), ’प्रकरणम्’ (सन्दर्भः) इति उपायद्वयमपि उक्तम् । तदपि अस्माकं पक्षस्य उपोद्बलकम् ।

  

प्राणिनां कारणम् इच्छा वा कामो वा ? ननु कामः इच्छापूर्वकः किल
इत्यन्यदेतत् । अत्र जगतः संभवः विषयः ।

तस्मात् आचार्याणां तात्पर्यं सर्वथा नान्यथयितव्यम् ।

  

  

>  style="font-family:'times new roman',serif;font-size:small;color:rgb(153,0,0)"> >
> एकं जगत् संभवति ,पुनरन्यत् - you mean there is प्रलय of each जगत् - > this will go against लोकायतम् ।इति विष्णुवाक्ये कोराडाक्षेपः ।  
> > 

  

न । क्षणिकत्वेनैव कथञ्चित् जगन्नानात्वं सम्भाव्यतेऽत्र इति न चार्व्वाकमतविरोधः । न हि प्रलयादिनैव जगन्नानात्वम् इति नियमः ।

  



--- इतरविशेषणापेक्षयापि ( असत्यम्,अप्रतिष्ठम्, अनीश्वरम्, कामहैतुकम्) जगत् इति एकवचनमेव । भाष्ये’पि तथैव -

  

एकत्र भाष्यम् आश्रीयते अन्यत्र तद्भिन्नम् इति अर्धजरतीयम् (जरत्याः अर्धं शरीरस्य न कामयन्ते अङ्गान्तरं तु कामयन्ते - कैयटोपाध्यायः।

  

किंच चार्वाकः न बौद्ध इव क्षणिकवादी - प्रलयो’पि आर्थसमाजग्रस्तः । स च अपरस्परशब्देन व्यञ्जितः ।

  

अपरं च नास्माकं जगन्नानात्वे आसक्तिः - प्रत्युत तद्विरुद्धमेव - एकं नैरन्तर्यावच्छिन्नं जगत् - कस्याः क्रियायाः नैरन्तर्यम् इति चेद्वक्ष्यामः ।

  

यदि भवता जगन्नानात्वमङ्गीक्रियेत तदा लोकायतिकमतविरुद्धत्वात् अपहास्यता - जगतः

नानात्वम् प्रत्यक्षप्रमाणेन वा अनुमानप्रमाणेन वा - नाद्यः , न हि कश्चन जनः जगतः सर्वस्य नाशं कदापि द्रष्टुं शक्नुयात् । नापि द्वितीयः , ’पशोरपि पशुः’ इति पण्डितैः दूषितस्य लोकायतिकस्य केवलप्रत्यक्षप्रमाणपक्षकक्षीकरणात् - अवोचाम च ’प्रत्यक्षमेकं चार्वकाः ’ इति।

......

  

प्रतिष्ठा इति न अधिष्ठानमुच्यते , धर्म्मस्य द्रव्यत्वाभावेन संयोगादिना जगदधिष्ठानत्वासम्भवात् ।  

  

-- द्रव्यलक्षणम् किमिष्टम् ? - गुणसमुदायो द्रव्यमिति वैशेषिकाभिमतं वा क्रियाश्रयं द्रव्यमिति वा , वैयाकरणतन्त्रनिरुक्तं वा ?

  

न हि सर्वैरपि वैशेषिकोक्तमेव द्रव्यलक्षणम् अवश्यं स्वीकरणीयम् इति राजाज्ञा अस्ति , न वा धर्मशस्त्रकाराः किंचित् पठन्ति ।

  

विप्रतिषिद्धं चानधिकरणवाचि (2-4-13) इत्येकस्मिन् सूत्रे एव तार्किकद्रव्यलक्षणं स्वीक्रियते पाणिनीयैः ( अधिकरणम्=द्रव्यम्)

  

गुणो वा भवतु क्रिया वा भवतु पाणिनीये विवक्षावशात् द्रव्यम् भवत्येव --

  

वस्तूपलक्षणं यत्र सर्वनाम प्रयुज्यते ।

द्रव्यमित्युच्यते सो’र्थो भेद्यत्वेन विवक्षितः॥ वाक्यपदीयम्- पदकाण्डः-भूयोद्रव्यसमुद्देशः)

  

इति द्रव्यलक्षणद्वयम्।

.....

  

किन्तु व्यवस्थाहेतुत्वमेव । तथा च जगतोऽप्रतिष्ठत्वं नाम व्यवस्थापकधर्म्माधर्म्मविहीनत्वम् ।  

  

एतदस्माकम् इष्टमेव ।

  

.......

  

परं तत्र साक्षात् सातत्यस्य द्योत्यत्वं न कथितम् इति कोराडीयव्याख्यानाद्भेदो नान्यः कश्चन ।  

  

--- द्योत्यत्वं साक्षत् परंपरया वा

  

......

  

विष्णुनम्बूतिरेः अयमाक्षेपः यत् कोराडीये व्याख्याने निरन्तरशब्दप्रयोगः -

  

स्थाने खलु स आक्षेपः - अग्रे संवादनन्तरं तत्र परिणामः करणीयः । परं तु इदानीम् एवंविधव्याख्याने दोषः अर्थान्तराभिधनं व न स्यात् इति मन्ये --

  

कामहैतुकं अपरस्परसंभूतं जगत् -

  

काम एव हेतुः यस्य, अत एव अपरस्परेण स्त्रीपुरुषनिरन्तरसंयोगेन संभवनं यस्य तत् जगत् ।

  

अपरस्परशब्दः कामहैतुकम् इत्यनेन साकाङ्क्षः - गमकत्वात् समासः ।

  

धन्यो’स्मि

  

  

  

  

  

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Personal Website: [www.korada.org](http://www.korada.org)*  
  
  
  
  

  





> 
> > 
> > --  
> > 
> > 



