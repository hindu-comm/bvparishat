+++
title = "005 श्रीमल्ललितालालितः"

+++
[[श्रीमल्ललितालालितः	2014-11-08, 20:39:30 [Source](https://groups.google.com/g/bvparishat/c/cSwwtSeMmTc)]]



यस्य मूलं न ज्ञायते तद्विषये निर्णयः कथं कर्त्तुं शक्यते । न हि अज्ञातस्य कर्त्तुरभिप्रायो ज्ञातुं शक्यते । न वा प्रकरणमज्ञात्वा तात्पर्य्यनिर्णयः कर्त्तुं शक्यते । अत एव प्रश्नोऽयं न पाठविषयकः स्यात् किन्तु प्रश्नकर्त्तुर्व्यर्थप्रश्नकरणमपि न युज्यते इति वितर्क्यैव मया भवत्प्रश्नस्य शोधनादिकं कृत्वा यत्किञ्चिदापाद्य च यत्किञ्चित्प्रतिपादितम् । तत्सर्व्वं यथाश्रुतं भवत्प्रश्नमुद्दिश्यैव इति न भ्रान्तव्यं , यथायोग्यं पराभिप्रायमूहित्वैव सर्व्वेषां समाधाने प्रवृत्तेः , न च पाठमूलमेव ज्ञातव्यं तदेव च मया युक्तिविरोधाच्छोधनीयम् इति स्पष्टं त्वत्पत्रे भाति , मीमांसकानां तत्र प्रार्थनासम्बोद्ध्यत्वेन विषयपरिशोधनायैवाहूतास्ते स्युः इति निश्चयात् , न हि पाठशोधनाय मीमांसका अभ्यर्थनीयाः तेषामर्थविचारपरायणत्वात् , पाठशोधने तु पाण्डुलिप्यध्येतार एव प्रमाणं नान्ये इति त एव प्रार्थनीयाः ।  
  

यदि च स्कान्दे महाभारते च श्लोकोऽयं लभ्यते एव यथा सूचितमन्यैस्तदाऽपि प्रश्नोऽयं व्यर्थः । न हि प्रमाणं विना पाठान्तरकल्पनं युक्तम् इति ।  
  

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  

2014-11-08 19:19 GMT+05:30 mvnpavana kumara Sharma \<[mvnpa...@gmail.com]()\>:  

> भो: ललितालालित महोदय। मया यत्पृष्टं तद्विहायान्यत्सर्वं भवता > प्रतिपादितम्। गीतावाक्यानामत्र नास्त्येवावसर:। शास्त्रप्रामाण्यं > साधितुं नैवावलोक्यते। यदि स्यादिच्छा करिष्यामि च। मीमांसका: केचन > वदन्ति तथा श्लोकं नैव पठनीयमिति। पठनीयं वा न वेत्येव मम संशय:।  



