+++
title = "010 श्रीमल्ललितालालितः"

+++
[[श्रीमल्ललितालालितः	2014-11-09, 03:38:28 [Source](https://groups.google.com/g/bvparishat/c/cSwwtSeMmTc)]]



Your special transliteration scheme causes problem for those who don't know this. But, thanks to aksharamukham of VirtualVinodh, it can be converted to devanAgarI.

  

2014-11-08 23:33 GMT+05:30 Hari Parshad Das \<[hpd...@gmail.com]()\>:  

>  style="font-family:times new roman,serif;font-size:small;color:rgb(153,0,0);display:inline"> >
> क्षम्यताम्। पुराण-कर्ता श्री-व्यासदेवः । आस्तिक-दृष्ट्या स न तु > प्रमत्तः न चेर्ष्यादि-दोष-दूषितः । यदि जन्मना जायते शूद्रः इति > स्कान्दे व्यास-कृतं वाक्यम् अप्रमाणम् तदार्ध-कुक्कुटीय-न्यायेन > सर्वेष्व् अपि व्यास-कृत-पुराणेष्व् अप्रामाण्य-दोष-भयः सम्भविष्यति ।
> यदि प्रक्षिप्तः तर्हि ऽजन्मना जायते शूद्रःऽ इति न तु > ऽीर्ष्यासूया-दोष-दूषितःऽ ।  
> > 

  

व्यासस्य हीनजन्मनोऽपि सत्यादिधर्म्मयुक्तत्वात्सर्व्वसम्मान्यत्वमाप्तत्वञ्चेति नात्र विवादः ।  

परं यदा न सर्व्वाण्यपौरुषेयवाक्यान्यपि यथाश्रुतानि योजयितुं शक्यन्ते परस्परविरोधप्रमाणान्तरबाधादिभयात् तर्हि का गती रागाद्याविष्टचेतसो व्यासादेः । न हि तस्य यद् वाक्यं यथा श्रुतं तत्तथैव योजयितुं शक्यते ; मानवापस्तम्बादिवचनविरोधात् ।  

न च मानवादिवचनानां बाधो युक्तः , स्मृतित्वेन वर्णाश्रमतदनुकूलविभागतत्परत्वात्तेषाम् । व्यासवचनस्य तु पुराणत्वेनैव राजकुलादिवर्णपरत्वेन धर्म्मविषये दुर्ब्बलत्वम् ।  

अत्र स्मृतिपुराणलक्षणादिकं स्मर्त्तव्यम् ।  

किञ्च अष्टादशानामेव स्मृतीनां धर्म्मशास्त्रत्वेन गणनमपि तेषां तत्र प्रमाणत्वे प्रमाणम् इत्यपि ध्येयम् ।  
  

जन्मनेतिश्लोकस्यानाक्षिप्तत्वाग्रहे तु व्यासस्य आप्तत्वाभ्युपगमादेव सति मानवादिवचनविरोधे जातिशूद्रप्रशंसापरत्वेन योजनं युक्तम् ।  

न हि वयं ब्राह्मणत्वादिकं जन्मैवेति ब्रुवाणा अपि कर्म्माचरणादीनां श्रेष्ठत्वनियामकत्वं न स्वीकुर्म्मः । अत एव यानि वचनानि स्वधर्म्मनिरतानामहिंसादिसामान्यधर्म्मपराणामुत्कृष्टत्वपराणि तान्यस्माकं सम्मतान्येव इति बोद्ध्यम् ।  
  

जन्मनेतिश्लोकस्य प्रक्षिप्तत्वेऽपि तथैव व्यासस्याप्तत्वं साधनीयम् ।  
  

>  style="font-family:times new roman,serif;font-size:small;color:rgb(153,0,0);display:inline"> >
> यथा महाभारते शान्ति-पर्वे —  
>   
> "न विशेषो ’स्ति वर्णानां सर्वं ब्राह्मम् इदं जगत्  
> ब्रह्मणा पूर्वसृष्टं हि कर्मभिर् वर्णतां गतम्"  
>   
> इति भृग्वोक्तिः लभ्यते.  
> > 

  

अत्र वर्णानां ब्रह्मविकारत्वेन समत्वमुच्यते न तु सर्व्वथा , विशेषाभावप्रतिज्ञायाः सकलप्रपञ्चस्य ब्राह्मत्वेन समर्थनात् । अत एव चाग्रे स्वयमेव पूर्व्वानुष्ठितकर्म्मभिर्जगतो वर्णभेदप्राप्तिमाह ।  





>  style="font-family:times new roman,serif;font-size:small;color:rgb(153,0,0);display:inline"> >
> यदि महाभारत-वाक्ये ऽपि भवान् अप्रामान्यं मन्यसे >
> 

  

त्वं खल्वनुक्तोपालम्भरतोऽप्यन्येषां तन्नेच्छसि इत्याश्चर्य्यम् ।  

न हि तव वचनं त्वत्प्रतिज्ञातार्थसाधनेऽलमथापि गर्वितः सन्नापाततो विनयं प्रदर्शयन्नसि पत्रादौ क्षम्यताम् इत्यादिपदैः ।  




>  style="font-family:times new roman,serif;font-size:small;color:rgb(153,0,0);display:inline"> >
> तर्ह्य् ऐतरेय-ब्राह्मणे \[२:१९\] कवषस्य कर्मणा जाति-परिवर्तनेतिहासः > लभ्यते —  
>   
> \[ऐतरेय-ब्राह्मण क़ुओते\]  
> ऋषयो वै सरस्वत्यां सत्रम् आसत. ते कवषम् ऐलूषं सोमाद् अनयन्. दास्याः > पुत्रः कितवो ऽब्राह्मणः कथं नो मध्ये ऽदीक्षिष्टेति. तम् बहिर् > धन्वोदवहन्न् — अत्रैनम् पिपासा हन्तु, सरस्वत्या उदकम् मा पाद् ईति. स > बहिर् धन्वोदूऌहः पिपासया वित्त एतद् अपोनप्त्रीयम् अपश्यत्. प्र देवत्रा > ब्रह्मणे गातुर् एत्व् इति, तेनापाम् प्रियं धामोपागछत्. तम् आपो > ऽनूदायंस्, तं सरस्वती समन्तम् पर्यधावत् तस्माद् धाप्य् एतर्हि > परिसारकम् इत्य् आचक्षते, यद् एनं सरस्वती समन्तम् परिससार.  
>   
> ते वा ऋषयो ऽब्रुवन् — विदुर् वा इमां देव, उपेमं ह्वयामहा इति. तथेति. > तम् उपह्वयन्त, तम् उपहूयैतद् अपोनप्त्रीयम् अकुर्वत. प्र देवत्रा > ब्रह्मणे गातुर् एत्व् इति, तेनापाम् प्रियं धामोपागछन्न् उप देवानाम्. > \[एन्द् ओफ़् ॠउओते\]  
> > 

  

वेदापौरुषेयवादिनां तत्पौरुषेयत्वेऽपीश्वरोक्तत्ववादिनां त्वयमितिहास इत्युक्तिर्न शोभते । न हि इतिहासात्मकस्य वेदस्य धर्म्मे प्रामाण्यं सम्भवति , दृष्ट्वा रचितत्वेनैव तदपौरुषेयत्वेश्वरप्रणीतत्वयोर्नाशात् । इत्थमिष्टञ्चेत् तर्हि कथं तव तत्रोक्ते अत एव चाप्रामाणिके ब्राह्मण्यादौ श्रद्धाऽपि ।  

अत एव मया प्रागापाद्य दूषितः स पक्षो यत्र वेदप्रामाण्यमेव प्रथमं व्यवस्थापनीयः ।  
  

>  style="font-family:times new roman,serif;font-size:small;color:rgb(153,0,0);display:inline"> >
> अस्मिन् प्रसङ्गे अदीक्षितस्य दासी-पुत्रस्यापि तस्मिन्नेव-क्षने > ब्राह्मणत्व-प्राप्तिः दृश्यते. अतः जन्मना जायते शूद्रः इति न तु > ऽीर्ष्यासुया-दोष-दूषितःऽ. जन्मना जायते शूद्रः इति मत-भेद-मात्रः.  
> > 

  
मयाऽत्रैकमपि पदं शूद्रस्य ब्राह्मणत्वप्रतिपादकं न दृष्टम् । कथमेतद्वाक्यं त्वदिष्टसाधने समर्थं स्यात् ।  

अत्र हि ब्राह्मणानां दीक्षितानामब्राह्मणाय सज्जनाय समत्वप्रदानं दृश्यते , नान्यत् किमपि ।  

अत एव पूर्व्वं यदुक्तं यत् विशिष्टसामर्थ्ययुक्तस्य सज्जनस्य शूद्रस्यापि ब्रह्मसदृशत्वम् इति तदनुकूलमेवैतत् ।  
  

>  style="font-family:times new roman,serif;font-size:small;color:rgb(153,0,0);display:inline"> >
> सम्प्रति महीतले एको ऽपि जन्मना क्षत्रिय-चक्रवर्ती सम्राटो नास्ति. अत > एव जाति न तु जन्मनैव. >
> 

  

कोऽयं नियमो हे यत् सम्राजोऽभावे जातिर्जन्मना न भवति इति । किं तत्सत्त्वे



ब्राह्मणा एव प्रसूयन्ते ब्राह्मणस्त्रीभिर्नान्यथा इत्युच्यते । अहो ते बुद्धिगौरवम् ।  
  

>  style="font-family:times new roman,serif;font-size:small;color:rgb(153,0,0);display:inline"> >
> कर्मणापि जाति-लाभः शास्त्रेषु दृश्यते. अत्र > वाल्मीकि-गौतम-ऋष्यशृङ्गाद्य् इतिहास-उदाहरणानि शास्त्रेषु प्रमाणानि > सन्ति.  
> > 

  

कर्म्मणा तेषां पदप्राप्तिर्दृष्टा , आदरादियोग्यत्वं दृष्टं ; परं ब्राह्मणत्वं कुत्र ।  

कुतो वाऽद्यतनानां ब्राह्मणद्वेषिणां स्वब्राह्मणत्वायायं महानायास इत्यपि न ज्ञायते ।  




>  style="font-family:times new roman,serif;font-size:small;color:rgb(153,0,0);display:inline"> >
> किम् अप्य् अत्राभिजायन्ते  
> योगिनस् सर्व-योनिषु  
> प्रत्यक्षितात्म-नाथानां  
> नैषा चिन्त्यं कुलादिकम् \[श्री काञ्चीपूर्नं प्रति > श्री-रामानुजाचार्यस्योक्तिः\]  
> > 

  

अत्रापि तेन महात्मना योगिनाम् = उपासकानां कुलादिकं न नियतम् इत्युक्तम् । कथमेतत्प्रमाणं भवति शूद्राणां ब्राह्मणत्वे ।  




>  style="font-family:times new roman,serif;font-size:small;color:rgb(153,0,0);display:inline"> >
> दृष्टं किम् अपि लोके ऽस्मिन्  
> न निर्दोषं न निर्गुणम्  
> आवृणुध्वम् अतो दोषान्  
> विवृणुध्वं बुधा गुणान्  
> > 

  

अस्मानुपदिशतस्तव तथैवास्ति वादरोऽस्मिन्नर्थे इति ईक्ष्यताम् ।  




>  style="font-family:times new roman,serif;font-size:small;color:rgb(153,0,0);display:inline"> >
> शाणीप्रायाणि वस्त्राणि  
> शमीप्राया महीरुहाः  
> शूद्रप्रायास् तथा वर्णा  
> भविष्यन्ति कलौ युगे (विष्णुपुराण ६.१.५४)  
> > 

  

शूद्रप्राया न तु शूद्रा एव खलु ।  
शूद्रप्रायाः के भविष्यन्ति ।



वर्णा एव खलु ।  

तर्हि कथमेतत्त्वदुक्तसमर्थनेऽलम् ।  


>  style="font-family:times new roman,serif;font-size:small;color:rgb(153,0,0);display:inline"> >
> इत्य् आदि वाक्येन कलि-युग-प्रसङ्गे ऽजन्मना जायते शूद्रःऽ इति युक्तः > भवति ।\| >
> 

  

भगवानेव सर्व्वज्ञो जानाति कथमेतैर्वाक्यैस्त्वदिष्टसिद्धिर्जाता इति ।  
  

एतत्सर्व्वं यदेतेन प्रतिपादितं तत् शूद्राणामपि सदाचारनिरतानां ब्राह्मणतुल्यत्वम् = आदरसत्कारयोग्यत्वं , ब्राह्मणानामपि खलानां व्रात्यानाञ्च शूद्रतुल्यत्वं = हेयत्वम् इतिपरत्वेन युज्यते ।  

तत्तु साम्प्रदायिकानामप्यस्माकमिष्टम् ।  

परं यं ब्राह्मण्यं नास्ति इति दूषयति तदेव शूद्राणामेतद्वाक्यबलाद्भवति इति साधने तु वक्तोपहास्यो भवति । ततो वरस्तु स नास्तिको यः वेदा न प्रमाणं न च जातय इत्युक्त्वा सुखेन तिष्ठति । निन्दनीया हि शङ्का , तत्रापि शास्त्रतात्पर्य्यरहितेऽर्थेऽयं समीचीन इतिधीयुतत्वं ततोऽपि शोचनीयत्वापादकम् ।





