+++
title = "000 Subrahmanyam Korada"

+++
[[Subrahmanyam Korada	2014-11-26, 04:19:40 [Source](https://groups.google.com/g/bvparishat/c/Tj6pu2JWLlU)]]



  

नमो विद्वद्भ्यः

  

  

**अवतारिका**-

  

(अथ द्वादशभिः श्लोकैः आसुरीं प्रवृत्तिं विवृणोति) नास्तिकानां मते ’प्रत्यक्षमेकं चार्वाकाः’ इत्युक्तरीत्या सत्यधर्मेश्वरादि नास्त्येव । सर्वं तावत् स्वाभाविकमेव जगत् इत्याह द्वितीयेन--

  

असत्यमिति । सत्यशब्दवाच्यं , ’ सत्यं ज्ञानमनन्तं ब्रह्म ’ इत्यादिवेदवाक्यप्रतिपाद्यं जगतः कारणं ब्रह्म इति नास्ति किञ्चिद्वस्तु । ’ नास्तिको वेदनिन्दकः’ इति मनुः। यदा वेदस्य प्रामाण्यं नास्ति तदा तत्प्रतिपाद्यस्य जगत्प्रतिष्ठाहेतुरिति जेगीयमानस्य धर्मस्यापि नास्ति प्रामाण्यम् । प्रतितिष्ठति अनया इति धर्म उच्यते। धारणाद्धर्म इत्याहुः इति तद्विदः।अथ अनुमानगम्यः ईश्वरः नियन्ता जगतः इत्यपि अनृतमेव । स्वाभाविकत्वात् सुखदुःखानाम् न प्रमाणान्तरापेक्षा । अथ यदि तत्र नैव कश्चन अधिकारी कथम् एतज्जगत् संभवति इति आकाङ्क्षायाम् आह - अपस्परसंभूतं अपरस्परेण स्त्रीपुरुषनिरन्तरसंयोगक्रियया संभवनं यस्य तत् जगत् - ’अपरस्पराः क्रियासातत्ये ’ इति पाणिन्यनुशासनेन अपरे च परे च इति विग्रहे सुडागमः क्रियासातत्यद्योतकःसमासाश्रयः निपातितः। जगतः अविच्छेदेन संभवः अनेन सूचितस्सन् प्रलयादिकं निराकरोति ।

अपरस्परत्वं कस्य हेतोः इत्यत आह - कामहैतुकम् इति । काम एव हेतुः अपरस्परस्य । अपरस्परशब्दः कामहैतुकम् इत्यनेन साकाङ्क्षः- गमकत्वात् समासः। अर्थात् कामेन तावत् स्त्रीपुरुषयोः संयोगः अविच्छेदेन गच्छति इति जगदपि अविच्छेदेन वर्तते इत्यर्थः। किमन्यत् ? कामहेतुकाविच्छिन्नस्त्रीपुरुषसंयोगक्रियां विना नान्यत् किञ्चित् कारणं जगतः संभवस्य अस्ति इत्यर्थः।  

  

English Translation --

  

Intro : (Now Vedavyasa explains the behavior of demons by twelve verses ) Here is the second verse, which gives the doctrine of Carvakas tersely . Carvakas (ethiests) believe Pratyaksam (Perception) as the only Means of Knowledge . Neither Veda nor Dharma nor anything proposed by Veda , such as Isvara, is acceptable to them . Everything in the universe
happens naturally -

  

There is no anything called Brahman that is described as the cause of the world and denoted by the term Satyam in Upanisats . Dharma , which is said to be the base of the universe , is also meaningless. Rather, the universe does exist simply due to the continuous union of males and females caused by lust .

  

  

धन्यो’स्मि

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Personal Website: [www.korada.org](http://www.korada.org)*  
  
  
  
  

