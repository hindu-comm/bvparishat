+++
title = "003 श्रीमल्ललितालालितः"

+++
[[श्रीमल्ललितालालितः	2014-11-27, 12:01:31 [Source](https://groups.google.com/g/bvparishat/c/Tj6pu2JWLlU)]]



  

2014-11-27 5:24 GMT+05:30 Subrahmanyam Korada \<[kora...@gmail.com]()\>:  

> यदा वेदस्य प्रामाण्यं नास्ति तदा तत्प्रतिपाद्यस्य > जगत्प्रतिष्ठाहेतुरिति जेगीयमानस्य धर्मस्यापि नास्ति प्रामाण्यम् । > प्रतितिष्ठति अनया इति धर्म उच्यते। धारणाद्धर्म इत्याहुः इति तद्विदः।अथ > अनुमानगम्यः ईश्वरः नियन्ता जगतः इत्यपि अनृतमेव । स्वाभाविकत्वात् > सुखदुःखानाम् न प्रमाणान्तरापेक्षा ।

  

१  
एतदत्र दृश्यतां - वेदस्य प्रामाण्यं नास्ति इति हेतुत्वेनोपन्यस्य धर्म्मस्य प्रामाण्यं नास्ति इति प्रतिपादितम्। तद् दुष्टम् । न हि अर्थधर्म्मः प्रामाण्यम् इति ।  

अर्थविषयकज्ञानजनकस्य प्रमाकरणत्वाभावेन हेतुना अर्थस्यासत्त्वमेव साधयितुं शक्यते इति तदेव वक्तव्यम् ।  

तथा च वेदस्य प्रामाण्यं नास्ति इति धर्म्मस्य सत्त्वं नास्ति इति वक्तव्यम् ।  

  

२  

किञ्च सुखदुःखानां स्वाभाविकत्वात् न प्रमाणान्तरापेक्षा इत्यत्र यदि स्वाभाविकेतिपदेन तेषां कारणविशेषनियन्त्रितत्वं नास्ति इति विवक्षितं तर्हि न कारणान्तरापेक्षा इत्येव वक्तव्यं न तु न प्रमाणान्तरापेक्षा इति ।  

न हि सुखदुःखविषयकप्रमाणान्तराभावे साध्ये स्वाभाविकत्वं हेतुः सम्भवति किन्तु कारणाभावे एव ।  

अत एव सुखदुःखानां स्वाभाविकत्वात् न अदृष्टादिरूपकारणान्तरापेक्षा इति वक्तव्यम् ।  



  
  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

