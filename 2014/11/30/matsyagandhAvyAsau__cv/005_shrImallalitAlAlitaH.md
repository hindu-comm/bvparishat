+++
title = "005 श्रीमल्ललितालालितः"

+++
[[श्रीमल्ललितालालितः	2014-12-01, 10:03:26 [Source](https://groups.google.com/g/bvparishat/c/cv2MU_ccR9w)]]



  

On Mon, Dec 1, 2014 at 9:06 AM, Nityanand Misra \<[nmi...@gmail.com]()\> wrote:  

> बीजयोन्योर्मध्ये बीजोत्कृष्टा जातिः प्रधानम्

  

सत्यं , बीजप्राधान्यादपि सङ्करा एव जायन्ते आरोहाख्याः । ततो व्यासस्य अर्द्धमनुष्यत्वमेव स्यात् । ब्राह्मणत्वमपि तथैव न , किन्तु साङ्कर्य्यमेव ।  

यदि तु वर्णसाङ्कर्य्यं मनुष्येष्वेव तदापि ब्राह्मणत्वं न सिद्ध्यति , मनुष्यत्वाभावादेव ।  

इति तूत्सर्ग्गः ।  
  

किन्तु व्यासादिषु पुराणादिप्रामाण्यात्साङ्कर्य्याभाव एव वीर्य्यमाहात्म्याद्वा तपोबलाद्वा ।  

इत्यपवादः ।  
  

न च तथैवाद्यतनानामपि सङ्कराणां ब्राह्मणत्वापत्तिः , तद्विषये पुराणादिप्रमाणाभावात् , तेषां तपसोऽदर्शनात् च , तज्जनकादीनां काममात्राविष्टत्वात्तपोऽभावाच्च ।  

यदि हि कश्चन विश्वामित्रादिवत्तपस्व्यलौकिकसामर्थ्यसम्पन्नः शमदमादिभिर्विभूषितः कयाचिद्देवतयानुगृहीतः संस्तया ब्राह्मणत्वेन ज्ञापितः तर्हि तत्स्वीकारे नास्माकं क्लेशः ।  

  

  

इत्थमेव करपात्रस्वामिभिर्वाल्मीक्यादिविषये प्रतिपादितमस्ति ।  

तथैव सीतारामदासनैयायिकैः प्रतिपादितम् ।  

समीचीनमेव ।  

  

धर्म्माकूते स्थलं न ज्ञायतेऽत एव सर्व्वेषां पुरतस्तदज्ञानं प्रकाशितम् । विद्वानेव तद्वक्तुं प्रभवति । वयं तु तदध्ययनसौभाग्यरहिता एव ।  

  
  

**श्रीमल्ललितालालितः  
**

[www.lalitaalaalitah.com](http://www.lalitaalaalitah.com)

