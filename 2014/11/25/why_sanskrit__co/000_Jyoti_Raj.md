+++
title = "000 Jyoti Raj"

+++
[[Jyoti Raj	2014-11-25, 20:21:37 [Source](https://groups.google.com/g/bvparishat/c/coqwfnwUHFs)]]



written by Dr. Balram shukla (Delhi Univ.)  

फेसबुकऔर अन्य साइटों पर कुछ सामाजिक चिन्तकों ने संस्कृत के विरुद्ध भीषणदुष्प्रचार प्रारम्भ किये हैं। उनके अनुसार संस्कृत (नऊज़ुबिल्लाह)अवैज्ञानिक,सामन्तवादी तथा कर्मकाण्ड मात्र की भाषा रही ।  
प्रस्तुत लेख में संस्कृत के कुछ अनछुए पहलुओं पर भी बात की गयी है–

संस्कृत क्यों

केन्द्रीय विद्यालयों मेंसंस्कृत तथा अन्यान्य भारतीय क्षेत्रीयभाषाओं की जगह पर जर्मन का पढ़ाया जाना असंवैधानिक ही नहीं अपितु भारत कीस्वतन्त्र चेतना के भी विरुद्ध क़दम है। चूँकि इस निर्णय से सर्वाधिकदुष्प्रभाव संस्कृत पर पड़ रहा था और इसे पुनः संशोधित करने से संस्कृत कोलाभ होगा अतः सरकार द्वारा उपर्युक्त निर्णय को बरतरफ़ करने को कुछ लोगोंद्वाराराष्ट्रीय स्वयं सेवक संघ अथवा भाजपा का छापा एजेंडा मानकर विरोधकिया जा रहा है। वस्तुतः ऐसे विचार वालों को डर है कि संस्कृत का प्रचारकहीं उग्र राष्ट्रवाद अथवा साम्प्रदायिकता को बढ़ावा देने वाला न हो जाये।अथवा वर्तमान सरकार इसका अनुचित लाभ न उठाने लग जाये। वस्तुतः इस प्रकार कीआशङ्काओं का कोई आधार नहीं है। अगर हम संस्कृत के द्वारा पोषित भारतीयपरम्पराओं का अवलोकन करें तो हमें ज्ञात होगा कि संस्कृत ने कभी भी एक स्वरको एकाङ्गी रूप से बुलन्द नहीं किया तथा उसने कभी भी संकीर्णता को बढ़ावानहीं दिया। संस्कृत ने जिस भारतीय चरित्र का निर्माण किया वह सर्वसमावेशी,सहिष्णु तथा विज्ञानोन्मुख रहा है । और यही कारण है कि आज भी भारतीयमनोवृत्ति सामान्यतः प्रगतिशील और सहिष्णु है। राजनैतिक तथा अन्य विचित्रकारणों से संस्कृत का भ्रान्तिपूर्ण विरोध करने वाले लोगों ने संस्कृत केविपक्ष में कुछ प्रमाणों को उपस्थापित किया जो बहुत सारे कारणों से प्रचलिततथा बद्धमूल हो गये। उनके विषय में वास्तविकता का ज्ञान अत्यन्त आवश्यकहै।  
औपनिवेशिक तन्त्र ने राष्ट्रीय पहचानों को मिटाने में कोई कसर नहींछोड़ी। इस क्रम में संस्कृत की छवि को धूमिल करने का जो प्रचारजोउन्होंने चलाया वह बहुत ही सफल रहा। २५०० साल पहले रचित पाणिनि कीअष्टाध्यायी से पता चलता है कि संस्कृत उस समय गली,कूचों और बाज़ारों तककी भाषा थी। सामाजिक आवश्यकताओं के चलते उसका मानकीकरण हुआ और वह सम्पूर्णभारत की योजक भाषा बनी। यह कार्य उसने हज़ारों वर्षों तक किया। उस समय भीजब वह लोक भाषा नहीं रही। विविध संस्कृति तथा भाषा वाले देश को शताब्दियोंतक एक आत्मिक सूत्र में बाँधे रखने का श्रेय संस्कृत भाषा को ही है।संस्कृत ने यह कार्य किसी औपनिवेशिक मनोवृत्ति के तहत नहीं किया तथा किसीभी अन्य भारतीय भाषा का अंग्रेज़ी आदि की तरह शोषण करके नहीं किया अपितुसंस्कृत का अन्यान्य भाषाओं के साथ हमेशा पोष्य पोषक का भाव रहा। अन्यथाभारतीय भाषाओं के विकास के इतने पहलू हमें दिखायी नहीं पड़ते–पालि–प्राकृत–अपभ्रंश–अवहट्ठ तथा आधुनिक भारतीय भाषायें। भारतीय भाषाओं केविकास के हर क्रम में संस्कृत ने उनका साथ दिया और उन्हें पुष्ट किया।प्राकृत या अपभ्रंश आदि भाषाओं के व्याकरण को संस्कृत माध्यम से लिखा गया।आज भी प्राकृत का साहित्य संस्कृत अनुवाद से ही पढ़ा जाता है । संस्कृत केभाषाविदों ने जब भी भाषा का विभाजन किया तो संस्कृत तथा प्राकृत दो वर्गोंमें किया। संस्कृत के काव्यशास्त्रीय ग्रन्थों में जब भी उत्तम काव्य काउदाहरण दिया जाता है तो वह प्राकृत से ही दिया जाता है। संस्कृत के नाटकमें लगभग आधे पात्र तो प्राकृत में ही बोलते हैं। द्रविड भाषाओं के साथ भीसंस्कृत का सह–अवस्थान उसके साहित्य में विकसित मणि–प्रवाल शैली में देखाजा सकता है जिसमें आधी रचना द्रविड भाषाओं में तथा आधी संस्कृत में होती है। यह भाषिक सह–अस्तित्व की भावना संस्कृत द्वारा पोषित परम्परा में गुँथाहुआ है जिसमें औपनिवेशिक शोषण का कोई गन्ध नहीं रहा है। संस्कृत की अखिलभारतीय लोकप्रियता तथा प्रसार का सबसे बड़ा कारण भी यही है कि उसनेक्षेत्रीय भाषाओं के साथ प्रेमपूर्ण भाव रखा। इस प्रकार संस्कृत ने उससूत्र की भाँति कार्य किया है जिसने सारे भारत को भावनात्मक तथा आत्मिक रूपसे एक तथा अखण्ड रखा। विश्व में इस प्रकार का उदाहरण हमें बहुत ही कममिलता है। मिस्र की प्राचीन सभ्यता तथा मिस्री भाषा को अरब उपनिवेशवाद नेइस तरह समाप्त किया कि अब उसे जानने वाला वहाँ नहीं है। कहने की आवश्यकतानहीं कि अंग्रेजी आधुनिक युग में यहीं कार्य कर रही है। प्रसिद्धभाषावैज्ञानिक डेविड क्रिस्टल के अनुसार एक सप्ताह में बहुत सारी भाषाएं दमतोड़ दे रही हैं। संस्कृत ने प्राचीन काल से ही इस प्रवृत्ति का विरोधकिया। उसने जो मॉडल सामने रखा वह है–शोषण विहीन बहुभाषिकता। हर भारतीयबहुभाषी होता है–भारतीयों के लिये प्रयुक्त यह कथन संस्कृत के द्वारापोषित परम्परा का ही प्रतिबिम्बन है। संस्कृत के शास्त्रकारों नेबहुभाषाविद् होने की प्रवृत्ति को हमेशा से प्रोत्साहित किया।  
संस्कृतके बारे में प्रचलित अवधारणाओं में से एक अवधारणा यह भी है कि यह एक वर्गविशेष की भाषा है तथा इसने एक प्रकार की विचारधारा को प्रोत्साहित किया।संस्कृत के प्रति सम्पूर्ण दृष्टि के अभाव ने इस प्रवाद को हवा दी है। अगरहम संस्कृत में लिखी विचार परम्परा का अध्ययन करें तो हमें पता चलेगा किसंस्कृत ने हमेशा विभिन्नता तथा पारस्परिक विरोधी मतों को समान रूप से स्वरदिया है । इसमें अगर वेदों को परम प्रमाण मानने वाला मीमांसा दर्शन यहाँहै तो वेदों को धूर्तों की रचना कहने वाला चार्वाक दर्शन भी यहीं है। ६आस्तिक दर्शनों में से भी केवल तीन ही अपनी दार्शनिक प्रणाली में ईश्वर कीआवश्यकता का अनुभव करते हैं। विभिन्न स्मृतिओं में परस्पर भिन्न रीति रिवाजतथा धार्मिक नियमों का वर्णन मिलता है। पुराणों का पारस्परिक विरोधी दीखनेवाले वर्णन प्रसिद्ध ही हैं। यह उक्ति अत्यन्त ही प्रचलित है–नैकोमुनिर्यस्य मतं न भिन्नम् यानी कोई भी ऐसा विद्वान् नहीं है जिसका मत भिन्ननहीं है। भारत में जो अनेकता में एकता है उसका प्रतिबिम्बन संस्कृत मेंबहुत ही सच्ची रीति से हुआ है।संस्कृत को अखण्डता में देखने से उसकापन्थनिरपेक्ष पहलू प्रकट होकर सामने आता है जो स्वतन्त्र भारत मेंहमारेसंविधान की आत्मा है। अगर संस्कृत द्वारा परिपोषित मुख्य भारतीय विचार धाराकी प्रकृति मत–निरपेक्ष न होती तो भारत की स्थिति भी विश्व के बहुत सारेउन देशों की तरह हो जाती जिनके नाम में तो गणतन्त्र या लोकतन्त्र तो लगा हैपरन्तु उनकी स्थिति घोर साम्प्रदायिक है।  
संस्कृत सम्पूर्ण भारत मेंकनेक्टिंग लैंग्वेज की तरह तथा वैज्ञानिक चर्चाओं की भाषा के रूप में फैलीहोने के कारण ज्ञान केग्रहण अथवा प्रसार के लिये एक आवश्यकता की तरह भीथी।प्रारम्भिक बौद्ध दर्शन की भाषा यद्यपि पालि थी परन्तु उसके व्यापकप्रसार तथा बौद्धिक स्वीकृति तो संस्कृत ने ही दिलायी। त्रिपिटकों के अलावाबौद्धों के गम्भीर दार्शनिक ग्रन्थों तथा लोकप्रिय काव्यों को भी संस्कृतने उसी शिद्दत के साथ सहयोग दिया ताकि उनका प्रसार व्यापकतर हो सके। जैनोंने भी इसी तरह अर्धमागधी प्राकृत के अलावा संस्कृत से सहायता ली तथा उसेअभूतपूर्व ढंग से समृद्ध किया।कोई भी आस्तिक दर्शन बिना चार्वाक,जैन तथाबौद्ध दर्शनों के हवाले के पूरा नहीं होता। इन अवैदिक दर्शनों के मूलस्वरूप के पुनर्निर्माण में संस्कृत का महान् योगदान रहा है । यहाँ तक किजब मुस्लिम आक्रमणों से त्रस्त पारसी भारत में आये और उन्होंने अपनेधर्मग्रन्थों के अनुवाद की बात सोची तो उन्हें १४वीं सदी में भी उन्हेंसंस्कृत ही ऐसी भाषा प्रतीत हुई जिसमें वह अपनी बात कह सकते थे और जो उनकेविचारधारा को ससम्मान अनन्त काल तक सुरक्षित रख सकती थी।और ऐसा बिल्कुलनहीं है कि केवल संस्कृत ने ही इन्हें सहारा दिया संस्कृत को भी इनपरम्पराओं से भरपूर समृद्धि मिली।किसी एकाङ्गी दृष्टिकोण को लेकर चलनेवाले किसी माध्यम का इस तरह हजारों वर्षों तक टिक पाना असम्भव है । इसप्रकार संस्कृत ने तर्क तथा स्वतन्त्र चर्चा पर आधारित एक स्वस्थ भारतीयमानसिकता का पोषण हजारों वर्षों तक किया।  
इतना होने पर भी संस्कृत कोकेवल कर्मकाण्ड की भाषा मानकर उसके प्रति आजकल निकृष्ट दृष्टि रखी जाती हैउसका बहुत बडा कारण यह है कि हमारी दृष्टि संस्कृत के प्रति विशद नहीं है ।संस्कृत के वे क्षेत्र जो शुद्ध रूप से वैज्ञानिक हैं अचर्चित तथाउपेक्षित रह जाते हैं। हाल में ही मञ्जुल भार्गव ने गणित में नोबल प्राप्तकिया। उसमें उन्होंने संस्कृत के छन्दःशास्त्रीय सिद्धान्तों को प्रमुखप्रेरक बताया। प्रश्न यह है कि हमारे छात्र उन सिद्धान्तों का प्रयोग क्योंनहीं कर पा रहे हैं। उत्तर आसान है–क्योंकि वे संस्कृत के वैज्ञानिकपहलुओं से विमुख हैं। हम केवल फलित ज्योतिष को देखकर उसकी निन्दा करते हैंउसके मूल में विद्यमान गणित के अद्भुत सिद्धान्तों का मूल्यांकन नहीं करपाते हैं। वस्तुतः संस्कृत में दर्शन तथा धार्मिक साहित्य के अतिरिक्त याउनके अन्तर्गत भी विज्ञान तथा गणित इत्यादि के बहुत सारे अनछुए सिद्धान्तयत्र तत्र बिखरे पड़े हैं संस्कृत भाषा के बिना उन तक स्वस्थ पहुँच सम्भवनहीं है। और इसके बिना भारत विश्व पटल पर अपनी वास्तविक पहचान बनाने मेंअक्षम है। गणित के सभी प्रमुख क्षेत्रों में संस्कृत के शुद्ध सैद्धान्तिकग्रन्थ मिलते हैं।वैदिक काल से ही गणना तथा रेखागणित के पेंचीदासिद्धान्तों पर चर्चा होने लगी थी। बौधायन शुल्ब सूत्र में यज्ञवेदिका केप्रसङ्ग में बौधायन प्रमेय चर्चित है जिसे हम पाइथागोरस प्रमेय के नाम सेजानकर कृतकृत्य हो जाते हैं। अङ्कगणित में भास्कर,ब्रह्मगुप्त तथा महावीररेखागणित में बौधायन तथा परमेश्वर त्रिकोणमिति में माधव के योगदानउल्लेखनीय तथा अध्ययनसापेक्ष हैं । पाई के मूल्य के सम्बन्ध में सबसे पहलेमहावीर नामक गणितज्ञ ने ८५० ई॰ में प्रयत्न किया था। कणाद का परमाणुसिद्धान्त ईसा से भी पहले का है। गति,तन्यता आदि से सम्बन्धी अन्यसिद्धान्त भी वैशेषिक दर्शन में प्राप्त होते हैं। पृथ्वी के भ्रमण तथागुरुत्वाकर्षण एवं प्रकाश की गति से सम्बन्धित वैज्ञानिक सिद्धान्तों कीवेदों के मन्त्रों से लेकर आर्यभट्ट,वराहमिहिर आदि तक लम्बी तथा अटूटपरम्परा है जो संस्कृत भाषा में ही निबद्ध है। इसके अतिरिक्त रसायनशास्त्र,धातु विज्ञान,स्थापत्य शास्त्र से सम्बन्धित ग्रन्थों कीअविच्छिन्न शृङ्खला है । इनमें अनेकानेक ग्रन्थ ऐसे हैं जिसे वैज्ञानिकमनोवृत्ति के ही विद्वान् समझ सकते हैं। जब संस्कृत में सभी क्षेत्रों केज्ञान विज्ञान समाहित हैं तो आवश्यक है कि सभी प्रकार के लोगों की पहुँचसंस्कृत तक हो तथा किसी स्तर पर उनका संस्कृत के साथ परिचय कराया जायेजिससे ज्ञान की इस सामग्री को उसके वास्तविक वारिस मिल पायें और उनकीसुरक्षा हो सके । इसके लिये आवश्यक है कि हम संस्कृत की ओर अपनी सभीपूर्वाग्रहों से मुक्त होकर प्रवृत्त हों ताकि संस्कृत के उस स्वरूप कोपहचान सकें जिसने सहस्राब्दियों तक हमारा पोषण किया है तथा अब भी उसी तरहपोषण करने में समर्थ है। संस्कृत के इस अद्भुत उपकारी स्वरूप को देखकर हीइसे देवभाषा कहा गया था। इसका तात्पर्य इसे धर्मविशेष मात्र से सीमित करनानहीं था। वैश्वीकरण के इस युग में हमें सर्वाधिक आवश्यकता सबलता की है । यहकार्य संस्कृत से ही सम्भव है । यह हमें हमारे जड़ों से जोड़ती है औरजड़ों से जुड़े ही वृक्ष में ही जीवन और प्रगति की सम्भावना होती है।  
इसमें कोई संदेह नहीं कि संस्कृत का विरोध या तो अज्ञान की उपज है या फिरसंकुचित पूर्वाग्रह से युक्त दृष्टि की। संस्कृत भारत की शक्ति है अगर आपशोषित वर्ग से हैं और मानते हैं कि संस्कृत के नाते आपका शोषण हुआ है तोसंस्कृत की उपेक्षा करके आप नये शोषणों के शिकार होंगे। संस्कृत शक्ति हैऔर शक्तियां न्यूट्रल होती हैं। उसे अपने अनुकूल बनाना पडता है। अन्त मेंएक शेर–  
ये बज़्मे मय है याँ कोताह दस्ती में है महरूमी–––जो आगे बढ के ले ले साग़रो मीना उसी का है॥

  

--  

Jyoti Raj

Research Scholar

Dept. of Sanskrit

Delhi University

