+++
title = "004 ushavishnuvamsi ."

+++
[[ushavishnuvamsi .	2014-03-06, 20:44:15 [Source](https://groups.google.com/g/bvparishat/c/1GoTSFKx8nw)]]



  

प्रणामाः,

प्रणामक्रियायां कर्मत्वम्, आख्यानक्रियायां सम्प्रदानत्वम्। प्रणामक्रियाया आख्यानक्रियां प्रतिप्रधानभावे सति,'तां प्रणम्य तस्यै आख्याय' इति प्रयोगे ताम् इत्यस्य अप्रयोगेपि प्रणामक्रियानिरूपितकारकत्वं प्रकाशते। तदुच्यते - अनुक्तापि प्रकाशते इति। उक्तौ दोषः अस्तीति नात्र आशयः।एवञ्च- तदाकर्ण्य निजजननीं ज्ञात्वा, दण्डवत्प्रणम्य तस्यै ...इत्यलम्। तामित्यस्य प्रयोगे नितरां कर्मत्वं प्रकाशते।यदा एकस्यैव द्रव्यस्य द्वे क्रिये प्रति द्विविधं कारकत्वं तत्रउभयक्रियानिरूपितोभयकारकत्वे सति उभयविभक्तिप्राप्तौ प्रधानानुरोधिनी विभक्तिः प्रयुज्यते यथा-"प्रणम्य तस्यै आचष्ट"इति, तत्र अनुक्तापि गुणक्रियानिरूपिता कर्मत्वशक्तिःप्रतीयत एव। उक्तौ तु नितरां प्रतीतिः जायते यथा - "तां प्रणम्य तस्यै आचष्टे" इति "ओदनं पक्त्वा तं भुङ्क्ते देवदत्तः" इति।--vishnunamboodiri.  








