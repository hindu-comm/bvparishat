+++
title = "009 Hnbhat B.R."

+++
[[Hnbhat B.R.	2014-03-24, 08:10:38 [Source](https://groups.google.com/g/bvparishat/c/ObwtDvOKhTk)]]



2014-03-23 21:57 GMT+05:30 Subrahmanyam Korada \<[kora...@gmail.com]()\>:  

> 
> > 
> > नमो विद्वद्भ्यः >
> 
> >   
> > 
> > 
> > 

> 
> > 
> > भट्टैः भवता च साधूक्तम् । उगिति प्रत्याहार एव स्वीक्रियते । तथा च > प्राप्तिरस्ति कादेशस्य। >
> 
> > 
> >   
> > 
> > 
> > तथा सति ठक् संज्ञायां केन इति प्रश्नः । विशिष्य भवदुक्तरीत्या ’ > व्याप्नोति ’ इत्यर्थे । >
> 
> > 
> >   
> > 
> > 

> 
> > 

  

धन्यवादाः। अयमेव प्रश्नः पूर्वमेव कृतः, वाचस्पत्योक्तं विवरणं 

  

> 
> >  >
> 
> > **सार्वधातुक¦ न० सर्वधातून् व्याप्नोति ठक्**। इति वाचस्पत्ये वर्तते। > परन्तु व्याप्नोत्यर्थे ठक् प्रत्ययविधायकं सूत्रं वर्तते, उत शेषार्थे > प्रत्ययः ऊह्यः इति संशयः। कृपया संशयवारणेन मामनुगृह्णन्तु।

  

इति। इदानीं भवतां विवरणेन संज्ञायां कन् एव साधुः, वाचस्पत्योक्तः ठक्प्रत्ययः, तद्विवरणं चासाधुरिति अवगन्तुं शक्यमिति चिन्तयामि।

  

मदुक्तस्यायमाशयः, ह्रस्वत्वधर्मविशिष्टस्य संज्ञायां कन्विधानात्, सार्वधातूनां कश्चित् सार्वधातुकसंज्ञ इति लाभः। वेणुक इत्यादिवत्। अथवा सर्वेषां धातूनामन्यतम इति ह्रस्वत्वधर्मविशिष्ट इति वा सर्वथा अर्थसिद्धौ निपातनमपेक्ष्यते। केवलं प्रकृतिप्रत्ययावेवोह्यौ इति, ठक् वा कन् वा ऊह्यते, प्रकृतिस्तु, सर्वधातु - इत्येव। अर्थविषये, पाणिनिकृता एव संज्ञा, संज्ञिनः च तिङ्प्रत्ययाः, शित्प्रत्याश्च इति सूत्रादेव लाभात्।

  

एवं रूपस्य तुल्यत्वे, कन्-ठक्-प्रत्यययोः, अन्वर्थसंज्ञाभावात् विशेषाभावः। इति बुद्ध्या उक्तमित्येव। अनुशतिकादीनामाकृतिगणत्वं वा, तदभावे अपि, निपातननेनैवोभयपदवृद्धिश्च सिद्धा भवति उभयोरपि। ह्रस्वत्वविशिष्टत्वाभावश्चाभ्यह्य तत एव निपातनात्\| इदानीमवशिष्टः संशयः ---

  

वाचस्पत्योक्तविवरणे किं प्रमाणं विद्यते वा उत अप्रामाणिकमेव विवरणं वा इति सन्देहस्तदवस्थ एव। "चतुर्लकारेषु संज्ञा" इति च तत्रोक्तमिति सन्देहबीजम्।

  

> 
> >  >
> 
> >   

> सार्वधातुक¦ न० सर्वधातून् व्याप्नोति ठक् । व्याकरणोक्त

> सर्वधातुप्रकृतिके लट् लोट लड् विधिलिङ् इत्याख्यके ।

> चतुलकारे

  



व्याप्नोतीत्यर्थे "तत्सर्वादेः पथ्यङ्गकर्मपत्रपात्रं व्याप्नोति॥ ५।२।७" इत्येकमेव विधानं दृश्यते, स च प्रत्ययः खः, न ठक्। ठक्प्रत्यये रूपसिद्धिरेव प्रथममेव प्रदर्शिता अस्मादेव दर्शनात्। किं तु सूत्राभाव एवास्मिन्नर्थे। इदमपि निपातेनैव साध्यमिति एकं समाधानम्। अपरं चाप्रामाणिकमेव विवरणमिति। द्वयी गतिः।



अत्र भवतां विशदीकरणमनुग्राहकं भवति शिष्यबुद्धिवैशद्याय, सन्देहस्यात्यन्ताभावाय च।

  

  

  

  

  

