+++
title = "002 Hnbhat B.R."

+++
[[Hnbhat B.R.	2014-03-23, 07:47:31 [Source](https://groups.google.com/g/bvparishat/c/ObwtDvOKhTk)]]



> 
> > 
> >   
>   
> > 
> > 
> > तिङ्शित्सार्वधतुकम् , आर्धधातुकं शेषः - इति निपातनादेव साधुत्वम् - > रूढिशब्दौ एतौ , विशिष्टार्थबोधकौ व्याकरणे एव प्रयोगार्हौ । >
> 
> > 
> > 
> > 



> 
> > 
> > सार्वधातुकम् , आर्धधातुकम् -- इति संज्ञायां कन् -प्रत्ययान्तौ , > अनुशतिकादीनां च (7-3-20) इति अनुशतिकादीनाम् आकृतिगणत्वात् > उभयपदवृद्धिः।  
> > 
> > 
> >   
> > 
> > 

  

क्षमा याचे। सर्वधातु-प्रातिपदिकात् कन्प्रत्ययान्तनिपातनेनैव उभयपदवृद्धिरपि सिद्ध्यति।

  

"अनुशतीकादीनां च" इत्युभयपदवृद्धौ वृद्धिनिमित्तमपेक्षते,पूर्वपदस्य च उत्तरपदस्य च चामादेरचः स्थाने वृद्धिर्भवति तद्धिते ञिति, णिति, किति च परतः। इति व्याख्यानात्। तदपेक्षया, 5-4-34 विनयादिभ्यष्ठक् इति विनयादित्वात् स्वार्थे ठक्प्रत्यये, ठस्येकादेशे कित्त्वाद् वृद्धौ, उभयपदवृद्ध्या सार्वधातुकार्धधातुकशब्दयोः सुलभा व्युत्पत्तिः। अर्थस्य च, न निरूपणीयत्वम्, अन्वर्थसंज्ञाभावात् सूत्रेणैव निरूपिते अर्थे तदुपयोगः, नान्यत्र रूढ्यभावात्।

  

इति निपातनादेव सर्वार्थसिद्धौ व्युत्पात्तिचिन्ता, प्रत्ययार्थचिन्ता चास्थाने इति मे मतिः।

  

  

  

  



