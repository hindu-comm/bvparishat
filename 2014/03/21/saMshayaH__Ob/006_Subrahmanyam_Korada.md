+++
title = "006 Subrahmanyam Korada"

+++
[[Subrahmanyam Korada	2014-03-23, 16:26:35 [Source](https://groups.google.com/g/bvparishat/c/ObwtDvOKhTk)]]



नमो विद्वद्भ्यः

  

"सर्वधातु-प्रातिपदिकात् कन्प्रत्ययान्तनिपातनेनैव उभयपदवृद्धिरपि सिद्ध्यति" --  

तदेवोक्तम् किल प्रथमतः ।

  

किन्तु यदि प्रकृतिप्रत्ययस्वरूपप्रदर्शनम् इष्यते तर्हि कन् , उभयपदवृद्धिश्च निरूपणीयः -

...धातु + ठक् इत्यत्र इस् उस् उक् त एतेषाम् अन्यतमः नास्ति इति क-आदेशः ’इसुसुक्तन्तात्कः’ इत्यनेन न भवितुम् अर्हति ।

  

केवलं अयं कन् प्रत्ययः न तु ठक् इति निरूपणाय ’संज्ञायां कन्’ इति उक्तम् ।

  

एवमेव ञिति, णिति किति च तद्धिते परे एव उभयपदवृद्धिः ’अनुशतिकादीनां च’ इत्यनेन । अत्र उभयपदवृद्धिः लक्ष्यते , **निमित्तं तु न दृश्यते** । तथापि निपादनात् एतत् गम्यते यत् अत्रापि निमित्ताभावे’ पि यथा अनुशतिकादिषु तथा निपातनादेव उभयपदवृद्धिः अपि ।

  

**एवं वचने प्रमाणम् किम् ?**

  

**अधिकम्** (5-2-73) -

  

**महाभाष्यम्** -- अधिकम् इति किं निपात्यते ? अध्यारूढशब्दस्य उत्तरपदलोपः कन् च प्रत्ययः ।

  

**श्रोत्रियंश्छन्दो’धीते (5-2-84)**

  

**भाष्यम् --** किं निपात्यते ?

  

**वार्तिकम्** - श्रोत्रियंश्छन्दो’धीत इति वाक्यार्थे पदवचनम् ।

  

**भाष्यम् -** छन्दो’धीत इत्यस्य वाक्यस्यार्थे ’श्रोत्रियन्’ इत्येतत्पदं निपात्यते ।

  

**प्रदीपः - ...** वाक्यार्थग्रहणेन तदाश्रयः ’छन्दो’ध्यायी ’ उपचारादभिहितः।तत्र अविद्यमानप्रकृतिप्रत्ययविभागः श्रोत्रियशब्दो निपात्यते । **नकारः स्वरार्थः। तेन आद्युदात्तत्वं नित्करणसामर्थ्यात् व्यपवर्गाभावे’पि भवति ।**

  

**उद्योतः - व्यपवर्गभावे’पि इति । ’निति परे इत्यर्थः ’** इत्यभिमानः\|

  

**(ञ्नित्यादिर्नित्यम्** 6-1-197 इति सूत्रे ’निति पर” इत्यर्थकरणम् - korada)।

  

वस्तुतस्तु ’ निदन्ते पदे ’ इत्यर्थात् व्यपदेशिवद्भावेन इदं सिद्धम् ।

  

**वार्तिकम् - छन्दसो** वा श्रोत्रभावः , तदधीत इति घंश्च ।

  

**भाष्यम् -** छन्दसो वा श्रोत्रभावो निपात्यते , ’तदधीते’ इत्यस्मिन्नर्थे घंश्च प्रत्ययः । छन्दो’धीते - श्रोत्रियः ।

  

**क्षेत्रियच्परक्षेत्रे चिकित्स्यः (5-2-92) --**

  

**भाष्यम् - किं निपात्यते ?**

  

**वार्तिकम् - क्षेत्रियः श्रोत्रियवत् ।**

  

(the word क्षेत्रियः is from अथर्ववेद - क्षेत्रियरोगनाशनम् , असाध्यव्याधिः, Kaiyata shows the word with four meanings)

  

**वार्तिकम् -** परक्षेत्राद्वा तत्र चिकित्स्य इति परलोपो घच्च ।

  

so , in light of the above evidence we can safely say --

  

**सार्वधातुकम् -- निपातनात् सधुत्वम् , किं निपात्यते ?**

  

कन् -- **संज्ञायां कन्**(5-3-87) - अत्र ’ह्रस्वे’ (5-3-86) इत्यनुवृत्तिः (ह्रस्वहेतुका संज्ञा - ह्रस्वः वेणुः वेणुकः) न भवति , निपातनात् (व्यपवर्गाभावे’पि)।

  

**संज्ञायां कन् (**5-3-75) इति तु ’कुत्सिते’।

  

**संज्ञायां कन् (**4-3-147) इति तु ’’पिष्टात्’ , ’तस्य विकार’ इति च।

  

उभयपदवृद्धिः -

  

’अनुशतिकादीनां च’ - व्यपवर्गाभावे’पि ( ञिति, णिति, किति) = निमित्ताभावे’पि , निपातनात् उभयपदवृद्धिः।

  

यत्र प्रकृतिः प्रत्ययश्च ऊह्यते सः निपातः।

  

धन्यो’स्मि

  

  

  

  

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Personal Website: [www.korada.org](http://www.korada.org)*  
  
  
  
  

  
  



