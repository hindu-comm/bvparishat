+++
title = "000 sugyankumar mohanty"

+++
[[sugyankumar mohanty	2014-03-01, 12:28:16 [Source](https://groups.google.com/g/bvparishat/c/T49AX58zy_g)]]



**प्राची प्रज्ञा इति अन्तर्जालसंस्कृतवार्तापत्रिकाया लोकार्पणं सम्पन्नम्**

मान्याः!

**प्राची प्रज्ञा इति अन्तर्जालसंस्कृतवार्तापत्रिकायाः** (Monthly Sanskrit E-news Bulletin) **लोकार्पणं** २७.०२.२०१४ दिनाङ्के (२०७०तमस्य संवत्सरस्य फाल्गुनकृष्णचतुर्दश्यां तिथौ महाशिवचतुर्दश्याः पावनावसरे) विश्वेश्वरानन्द-विश्ववन्धु-संस्कृत-सुरभारती-अनुशीलनसंस्थाने (VVISI) समायोजितायां महर्षिविश्वामित्रवेदवेदाङ्गराष्ट्रियसम्गोष्ठ्यां विश्वेश्वरानन्द-विश्ववन्धु-संस्कृत-सुरभारती-अनुशीलनसंस्थानस्य (VVISI) इत्यस्य अध्यक्षानां **प्रो. प्रेमलालशर्मणां करकमलाभ्यां सम्पन्नम्।**

अवसरेस्मिन् देशस्य विभिन्नराज्येभ्यः आगताः वेदवेदाङ्गानां मूर्धन्यविद्वांसः यथा – प्रो. वीरेन्द्र वेदालंकार-प्रो.राजेश्वरमिश्र-प्रो. एल के गौड-प्रो. कृष्णमुरारी-डाँ. भक्तवत्सल-डाँ. दिव्यात्रिपाठि-प्रमुखाः नवीनप्रयासममुं मुक्तकण्ठं प्रशंसितवन्तः। सभाप्रांगणे उपस्थिताः शताधिकाः प्रतिभागिनः अस्याः ई- पत्रिकायाः सदस्यतां अगृह्णन्।

[https://sites.google.com/site/prachiprajnaa](https://sites.google.com/site/prachiprajnaa) इति अस्याः पत्रिकायाः अन्तर्जालीयसञ्चारवाहिनी (website) अस्ति। अस्यां पत्रिकायां वार्तां प्रकाशयितुं संस्कृतभाषया Arial Unicode MS Devanagari font / word format इति आश्रित्य [prachip...@gmail.com]() इत्यत्र प्रेषयितुं शक्यते।

अस्याः पत्रिकायाः मुख्यसम्पादकः सुज्ञानकुमारमाहान्तिः और अन्ताराष्ट्रियसंयोजकः विपिनकुमारझा राष्ट्रियसंस्कृतसंस्थानस्य कांगडा-हि.प्र. स्थ-वेदव्यासपरिसरे सहायक आचार्यौ। ख्यातिप्राप्तः आकाशवाणी- संस्कृत-वार्तावाचकः डाँ. बलदेवानन्दसागरः प्राची प्रज्ञा इत्यस्याः प्रबन्धकः।

निवेदकौ

दिनाङ्कः – २७.०२.२०१४
सुज्ञानकुमारमाहान्तिः( मुख्यसम्पादकः),

विपिनकुमारझा (अन्ताराष्ट्रियसंयोजकः)

राष्ट्रियसंस्कृतसंस्थानम्, वेदनेयासपरिसरः,हि.प्र.

प.सं.-177108

