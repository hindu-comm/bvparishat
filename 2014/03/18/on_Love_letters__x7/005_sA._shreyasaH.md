+++
title = "005 सा. श्रेयसः"

+++
[[सा. श्रेयसः	2014-03-19, 11:01:36 [Source](https://groups.google.com/g/bvparishat/c/x7qrt95EnuI)]]



श्रीः

  

  

श्रीमद्भागवते १०.५२.३७ (रुक्मिणी संदेशः) ---

  

श्रुत्वा गुणान् भुवनसुन्दर श्रृण्वतां ते निर्विश्य कर्णविवरैर्हरतोऽङ्गतापम् ।

रूपं दृशां दृशिमतामखिलार्थलाभं त्वय्यच्युताविशति चित्तमपत्रपं मे॥

  

का त्वा मुकुन्द महती कुल शीलरूपविद्यावयोद्रविणधामभिरात्मतुल्यम् ।

धीरा पतिं कुलवती न वृणीत कन्याकाले नृसिंह नरलोकमनोऽभिरामम् ॥

  

तन्मे भवान् खलु वृतः पतिरंग जायामात्मार्पितश्च भवतोऽत्र विभो विधेहि।

मा वीरभागमभिमर्शतु चैद्य आराद्गोमायुवन्मृगपतेर्बलिमम्बुजाक्ष॥

  

पूर्तेष्टदत्तनियमव्रतदेवविप्रगुर्वर्चनादिभिरलं भगवान् परेशः।

आराधितो यदि गदाग्रज एत्य पाणिंगृहणाति में न दमघोषसुतादयोऽन्ये॥

  

श्वोभाविनि त्वमजितोदृहने विदर्भान्गुप्तः समेत्य पृतनापतिभिः परीतः।

निर्मथ्य चैद्यमगधेन्द्रबलं प्रसह्यमां राक्षसेन विधिनोदृह वीर्यशुल्काम् ॥

  

अन्तः पुरान्तरचरीमनिहत्य बन्धूंस्त्वामुद्वहे कथामिति प्रवदाम्युपायम् ।

पूर्वेद्ययुरस्ति महती कुलदेवियात्रायस्यां बहिर्नववधूर्गिरिजामुपेयात् ॥

  

यस्याङिघ्रपंकजरजः स्नपनं महान्तोवाञ्छन्त्युमापतिरिवात्मतमोऽपहत्यै।

यर्ह्यम्बुजाक्ष न लभेय भवत्प्रसादंजह्यामसून् व्रतकृशाञ्छतजन्मभिः स्यात् ॥

  

  

\- श्रेयसः



