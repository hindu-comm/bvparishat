+++
title = "007 Hnbhat B.R."

+++
[[Hnbhat B.R.	2014-03-18, 13:10:33 [Source](https://groups.google.com/g/bvparishat/c/W4ueMpE2gHo)]]



2014-03-17 22:07 GMT+05:30 महेशभट्टः आर् हार्याडि \<[maheshbhat...@gmail.com]()\>:  

> 
> > अये विद्वत्तल्लजाः! प्रश्रयेण कृतस्य प्रश्नस्य ईदृशम् उत्तरं खेदाय > कल्पते :-( >
> 
> >   
>   
> > 
> > 

  

भोः महेशभट्टाः,

  

तत्र नास्त्येवोत्तरस्य ईदृशत्वं तादृशत्वं वा भवतां प्रबन्धलेखने
प्रयोजकतां गच्छति, किं तु उत्तरस्य समीचीनता एव भवतां प्रश्नस्य समाधानं दास्यति।

  

भवतां तत्र परिचयो नास्तीत्येव भवतां प्रबन्धस्य निरूपणे मार्गदर्शकं नियुनक्ति विश्वविद्यालयः, इति नाविदितं स्यात्। स मार्गदर्शकद्वारा अनुमतमेव स्वीकुर्वन्ति उपाधिदानाय, न पुनः स्वातन्त्र्येण उपस्थापितस्य। प्रबन्धोपस्थापनं विनापि उपाधिद्वारा संमानयन्ति, मान्यान् विश्वविद्यालयाः। ये छात्रा उपाधिदानाय प्रार्थयन्ते, तेषां कृते प्रबन्धोपस्थापनं मार्गदर्शकद्वारा एव स्वीक्रियते इति ज्ञातः क्रमनियम एव। स एव ज्ञापितः। अतश्च तत्साहाय्याभ्यर्थने भवतां कृते ईदृशं तादृशं वा भवतीति चित्रमेतत्।

  

अन्यैः सूचना दत्ता चेदपि, सापि भवतां प्रबन्धरचनायां भवतां मार्गदर्शकमहाशयेनानुमोदिता चेदेव विश्वविद्यालये स्वाकारार्हः प्रबन्धो भवति, इति अत्रापि भवतां मार्गदर्शक एव तत्र निर्णायकः। अथवा तत्र प्रबन्धरचनासहायका ग्रन्था संस्कृतस्य कृते लिखिता एवान्यैः विद्वद्भिः। तान् वा द्रष्टुं शक्यते, अथवा अन्यैः भवतां विश्वविद्यालये समर्पिता एव प्रबन्धा अनुसर्तुं योग्याः, यतश्च ते भवतां विश्वविद्यालयेन अनुमता इति न तत्र परेषां मार्गदर्शनस्यापेक्षा। इयमपि सूचना अन्येन विदुषा दत्त्ता एव। इदं नाविदितचरं यत् सुभाषितम् ---  

  

अक्के चेन्मधु विन्देत को नाम पर्वतं व्रजेत्।

  

अत्रैव संस्कृते प्रबन्धरचना॒-मार्गदर्शकः ग्रन्थः केनापि सदस्येन लिखित इति स्मरामि।

  

