+++
title = "008 Hnbhat B.R."

+++
[[Hnbhat B.R.	2014-12-23, 08:12:25 [Source](https://groups.google.com/g/bvparishat/c/vM4uEmJy3-E)]]



धातोः परस्य च्लेः चिणादेशो भवति भावे कर्मणि *तशब्दे* परतः।

  

भावे तावत् अशायि भवता।

  

कर्मणि खल्वपि - अकारि कटो देवदत्तेन। अहारि भारो यज्ञदत्तेन।  

  

कथं तशब्दादन्यत्र च्लेश्चिण् भवति? तशब्दश्च भावे, कर्मणि च, प्रथमपुरुषैकवचने एव भवति। अन्यत्र च्लेः सिजेव। सिचि, चिण्वद्भावः, धातोः परस्य च्लेः चिणादेशो भवति भावे कर्मणि तशब्दे परतः। "चिणो लुक्" इति चिणः परस्य तशब्दस्य लुक।

  

भावे तु, प्रथमपुरुषैकवचनमेव। इति भवति। अकर्मकाणां धातूनाम्। ग्रह-धातुः सकर्मकः केवलो वा अनुपूर्वो वा। इति भावे प्रयोगो न।

  

स भवता अन्वग्राहि इति रूपं तु भवति, तशब्दे एव।  

  

उत्तमपुरुषैकवचने तु - न भवति।

  

प्रकाशनेन भवता अहमन्वग्राहिषि , वयमन्वग्राहिषत इत्येव कर्मणि रूपाणि।

  

भवता अहमनुगृहीतः, भवान् मामनुगृतीतवान् इति च कर्मणि भूते क्तः प्रयोगः।

  

भवान् मामनुगृह्णाति, भवताहमनुगृये इति च कर्तरि लटि प्रयोगः।

  

प्रयोगशरणा वैयाकरणाः।

  

  

