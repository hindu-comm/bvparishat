+++
title = "006 Subrahmanyam Korada"

+++
[[Subrahmanyam Korada	2014-12-15, 19:24:42 [Source](https://groups.google.com/g/bvparishat/c/Rsik9t3T2Iw)]]



नमो विद्वद्भ्यः

  

यज्ञ has got two kinds of body - वाचा निर्वर्त्यम् (त्रिभिर्वेदैः) and मनसा निर्वर्त्यम् (अथर्ववेदेन) ।

  

गोपथब्राह्मणम् (3-1) says - ... ऋग्विदमेव होतारं वृणीष्व । यजुर्विदम् अध्वर्युम् । सामविदम् उद्गातारम् । अथर्वाङ्गिरोविदं ब्रह्माणम् । तथा हास्य यज्ञः चतुष्पात् प्रतितिष्ठति ।

  

Jaimini defined ऋक् , यजुष् and साम (पू मी 2-1- 32, 35 & 37) - then there is no need to have a separate one called अथर्ववेद ?

Sayanacartya , in his अथर्ववेदभाष्यभूमिका explains --

  

ननु अस्मिन् वेदे मन्त्राणाम् ऋगाद्युक्तलक्षणयोगात्
तदन्यतमव्यपदेशभावत्वम् युक्तम् । नैव दोषः । अथर्वाख्येन ब्रह्मणा दृष्टत्वात् तन्नाम्ना अयं वेदो व्यपदिश्यते । तथा हि । पुरा खलु सृष्ट्यर्थं स्वयम्भु ब्रह्म तपस्तेपे। तस्मात् तप्यमानात् सर्वेभ्यो रोमकूपेभ्यः स्वेदधारा अजायन्त। तासु स्वेदजातासु अप्सु स्वां छायां पश्यन्तो रेतश्चस्कन्द । तद्रेतस्सहिता आपो द्विरूपा अभवन् ।

तत्रैकतः स्थितं रेतो भृज्ज्यमानं सत् भृगुर्नाम महर्षिरभवत् । स एव भृगुः स्वोत्पादकस्य तिरोहितस्य ब्रह्मणो दर्शनाय " अथर्वाग् एनम् एतास्वेवाप्स्वन्विच्छ " (गोपथब्रा 1-4) इति अशरीरया वाचा उक्तत्वात् अथर्वाख्यो’भवत् ।

  

**अवशिष्टरेतोयुक्ताभिः अद्भिः आवृतस्य वरुणशब्दवाच्यस्य ब्रह्मणस्तप्तस्य सर्वेभ्यो’ङ्गेभ्यो रसो’क्षरत् । सो’ङ्गरसभूतत्वात् अङ्गिरा नाम महर्षिरभवत् ।**

  

ततः तत्कारणं ब्रह्म तम् अथर्वाणम् अङ्गिरसं चाभ्यतपत् । ततः एकर्चद्वृचादिमन्त्रद्रष्टारो विंशतिसंख्याकाः अथर्वाणो’ङ्गिरसश्चोत्पन्नाः । तेभ्यः तप्तेभ्यःऋषिभ्यः सकाशात् स्वयम्भु ब्रह्म मन्त्रान् अद्राक्षीत् । सो’थर्वाङ्गिरश्शब्दवाच्यो वेदो’भवत् ।

  

(अथर्वाङ्गिरसः = अथर्ववेदः = ब्रह्मवेदः)

  

धन्यो’स्मि

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Personal Website: [www.korada.org](http://www.korada.org)*  
  
  
  
  



