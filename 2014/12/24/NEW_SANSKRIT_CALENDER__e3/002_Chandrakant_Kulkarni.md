+++
title = "002 Chandrakant Kulkarni"

+++
[[Chandrakant Kulkarni	2014-12-24, 15:54:56 [Source](https://groups.google.com/g/bvparishat/c/e3r8e9aRSmY)]]



आर्य नित्यानन्द

सादर: प्रणाम:।

प्रतिस्पन्दार्थं प्रशंसार्थं परीक्षणार्थं च धन्यवादा:।

१ भगवद्गीता इत्यस्य मुद्रणं चतुर्वारम् अपि सदोषं जातम्।

२ आङ्ग्लभाषया कानिचन विशेषनामानि सदोषाणि मुद्रितानि।

३ अन्येषु पृष्ठेषु अपि केचन दोषा: कदाचित् दृश्यन्ते।

सखेदं ब्रूम: यद् एषु सर्वेषु स्थलेषु मुद्रितशोधनविषये शैथिल्यं जातम्। विद्वांस: क्षन्तुमर्हन्ति। अग्रिमे अवसरे सावधानतया वर्तामहे।



४ "प्राप्तवरान्" (प्राप्य वरान्)

उत्तिष्ठत जाग्रत प्राप्यवरान् निबोधत इति मूलम् अस्तीति जानीम:। अस्या: पङ्क्ते: बुद्ध्या परिवर्तनं कृतं दिनदर्शिकायाम्। ‘ये वरा: अस्माभि: पूर्वजेभ्य: पूर्वमेव प्राप्ता: तान्हे भारतीया:,निबोधत’ इति आशय: तत्र विवक्षित:।वरा: पूर्वमेव प्राप्ता: इति सूचयितुं क्तान्तं (प्राप्तवरान्) योजितम्।



५ "जाग्रत" is missing from the quote (The Upanisad Vakya is उत्तिष्ठत जाग्रत प्राप्य वरान् निबोधत)

जाग्रत इति पदं लुप्तं नास्ति। विषयस्य उपक्रमे ‘उत्तिष्ठत’ इति पदं योजितम्, उपसंहारे ‘जाग्रत’ इति पदं योजितम्।

मूलवचनस्य यथावदनुवाद: नैव विवक्षित:, तस्य आशयहानिं विना विषयानुकूलं परिवर्तनं कृतं,तावदेव।

भवादृशानां मार्गदर्शनेन प्रोत्साहनेन चैव पुन: पुन: स्खलन्त: अपि पुन: पुन: धावाम:।

  





> --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> ---  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> Visit this group at <http://groups.google.com/group/bvparishat>.  
> For more options, visit <https://groups.google.com/d/optout>.  

  

