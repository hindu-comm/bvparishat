+++
title = "000 Chandrakant Kulkarni"

+++
[[Chandrakant Kulkarni	2014-12-24, 10:53:18 [Source](https://groups.google.com/g/bvparishat/c/e3r8e9aRSmY)]]



#### विद्वद्भ्य: प्रणाम:।

आगामिसंवत्सरस्य (२०१५) दिनदर्शिका संस्कृतभारत्या प्रकाशिता। दिनदर्शिकाया: कतिपयविशेषा: -



१ भारतीयविद्वत्परिषदि बोधायनसूत्रविषये या चर्चा जाता तस्या: सारांश: अस्यां दिनदर्शिकायां समाविष्ट:।



२ ‘वन्दे मातरम्’ इत्यस्य गीतस्य सरलसंस्कृतेन अर्थप्रतिपादनम्। संस्कृतं नूतनतया पठितार: अपि गीतस्य आशयं ज्ञातुं शक्नुवन्ति।



३ नवनवक्षेत्रेषु संस्कृतस्य प्रवेश: यथा चतुरङ्गक्रीडा(चेस्), कर्गजकला (ओरिगामी), परमवीरचक्रम, अन्नपचनसंस्था।



४ संस्कृतशिक्षकाणां कृते पाठ्योपकरणं यथा उपसर्गै: धात्वर्थपरिवर्तनम्, सूर्यनमस्कार:, गत्यर्थकानां नैकेषां धातूनां प्रयोग:।



५ संस्कृतं सर्वथा अजानतां जनानां कृते अपि मोदप्रदं लेखनं यथा महाभारतवचनानि, लेखनसाहित्यं (स्टेशनरी), बोधवाक्यानि ।



निदर्शनमात्रम् अत्र पृष्ठद्वयं प्रस्तूयते।

इच्छुका: सम्पर्कं कुर्यु: - सौ.शीतल महाजनी ०९८८११२९२६७

