+++
title = "000 नीलकण्ठ शास्त्री"

+++
[[नीलकण्ठ शास्त्री	2014-12-31, 17:34:48 [Source](https://groups.google.com/g/bvparishat/c/_8MkvJhZDWY)]]



वरीवर्ति इति रूपं 'वृतु वर्तने' इति धातोः यङ्लुङन्तं वा उत अन्यस्य धातोः इति शङ्का \|

इदं च रूपं वेदे तदन्यत्र च प्रयुक्तं दृश्यते  
यथा - ऋग्वेदे :-

अप॑श्यं गो॒पामनि॑पद्यमान॒मा च॒ परा॑ च प॒थिभि॒श्चर॑न्तम् । स स॒ध्रीची॒: स विषू॑ची॒र्वसा॑न॒ आ व॑रीवर्ति॒ भुव॑नेष्व॒न्तः ॥

विक्रमचरिते :  
अत्यधिकं कार्यं वरीवर्ति \| क्षणं दातुमर्हति प्रभुर्मह्यं वचनावसरम्

वासुदेवानन्दविरचिते वरदानदीतीरस्थमधुकेश्वरस्तुतौ :

जयन्त्याख्या शुभा तस्या वरीवर्ति तटे पुरी ।

किञ्च काशिकायाम् 'रुग्रिकौ च लुकि' इति सूत्रव्याक्यानावसरे :-  
रुग्रिकौ च लुकि ७।४।९१

यङ्लुकि ऋदुपधस्य अङ्गस्य यो ऽभ्यासस् तस्य रुग्रिकौ आगमौ भवतः, चकाराद् रीक् च। नर्नर्ति, नरिनर्ति, नरीनर्ति। वर्वर्ति, वरिवर्ति, वरीवर्ति। उकारः उच्चारणार्थः। मर्मृज्यमानास इत्युपसङ्ख्यानम्। मर्मृज्यते। मर्मृज्यमानासः।

रूपमिदमुल्लिखितं वर्तते \|

परन्तु बृहद्धातुकुसुमाकरे, बृहद्धातुरूपावल्यां च रूपमिदं नोल्लिखितम् \|

अत्र कश्चन मतभेदः वर्तते वा ?

आहोस्वित् अयम् अन्यस्य कस्यचन धातोः यङ्लुङन्तं वा इति मम शङ्का \|  

