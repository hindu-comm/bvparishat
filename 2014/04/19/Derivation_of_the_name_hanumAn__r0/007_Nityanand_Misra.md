+++
title = "007 Nityanand Misra"

+++
[[Nityanand Misra	2014-04-19, 17:42:38 [Source](https://groups.google.com/g/bvparishat/c/r0jCqnq2iBg)]]





  

Please see below extract from Mahāvīrī on HC verse 18.  

You may cite this as follows: Jagadguru Rāmānandācārya, Svāmī Rāmabhadrācārya (First edition 1984, second edition 2013). Śrīhanumānacālīsā Mahāvīrī Vyākhyā. Editors: Dr. Rāmādhāra Śarmā and Nityānanda Miśra. pp.31–32. Publisher: JRHU, Chitrakoot. ISBN 978-93-82253-03-7.

वाल्मीकि के अनुसार सूर्यनारायण पर आञ्जनेयजी के आक्रमण ही की चर्चा है तथा इन्द्र के द्वारा इनके वाम हनु (ठोड़ी) पर वज्र का प्रहार हुआ, पर उसमें कोई विकृति नहीं आई। इसलिए प्राशस्त्य अर्थ में मतुप् प्रत्यय करके परम पराक्रमी इन्द्र ने इनका नाम **हनुमान्** रखा। कुछ लोग **वामो हनुरभज्यत** (वा.रा. ४-६५-२२) का अर्थ करते हैं कि **वामो हनुर्भग्नोऽभवत्** अर्थात् हनुमानजी का **वाम हनु किञ्चित् भङ्ग हो गया**। यह अर्थ उन्होंने भञ्जो धातु (**भञ्जो आमर्दने** धा.पा. १४५३) से निष्पन्न **अभज्यत** शब्दके आधार पर किया है। पर **अभज्यत** रूप भज धातु (**भज सेवायाम्** धा.पा. ९९८) कर्मवाच्य लङ्लकार के प्रथमपुरुष के एकवचन में भी निष्पन्न होता है। **अभज्यत असेव्यत सेवितोऽभवत्** अर्थात् इन्द्र के वज्र से हनुमानजी का वाम हनु सेवित हुआ, टूटा नहीं, इसलिए इन वानर का आजसे **हनुमान्** नाम विख्यात होगा। क्योंकि यदि श्रीहनुमान् का हनु टूट गया होता तब **हनुमान्** शब्द में **मतुप्** प्रत्यय कैसे निष्पन्न होता। क्योंकि **मतुप्** प्रत्यय सत्ता और प्रशंसा अर्थ में होता है –

**भूमनिन्दाप्रशंसासु नित्ययोगेऽतिशायने।**  
**सम्बन्धेऽस्तिविवक्षायां भवन्ति मतुबादयः॥**

– भा.पा.सू. ५-२-९४

भाष्यकार के अनुसार निन्दा अर्थ में इनि प्रत्यय होता है, तथा प्रशंसा अर्थ में मतुप् ही होता है। जैसे किसी निर्धन को धनवान् नहीं कहा जा सकता उसी प्रकार टूटे हुए हनु वाले व्यक्ति को हनुमान् कैसे कहा जायेगा।

विनयपत्रिका में भी गोस्वामीजी इसी सिद्धान्तकी पुष्टि करते हैं। यथा **जाकी चिबुक चोट चूरन किए रद मद कुलिश कठोर को** (वि.प. ३१-४)।

  

