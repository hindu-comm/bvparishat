+++
title = "003 Nityanand Misra"

+++
[[Nityanand Misra	2014-04-03, 07:00:23 [Source](https://groups.google.com/g/bvparishat/c/9BeSLOtnnI0)]]



  
  
On Wednesday, April 2, 2014 3:44:54 PM UTC+8, Shankarji Jha wrote:

> 
> > 
> > Swasti; Please enlighten me on the justification of the meaning of the > word 'Paraardha', as this word means the biggest number available by > us. Please justify with the relevant Sastric sources the meaning of > the word 'Ardha' in the present context. Best regards,  
>   
>   
> > 
> > 

  

प्रथमकल्पे –

परार्धयति (उत्कृष्टतया ऋद्धिमन्तं करोति) इति परार्धम् णिचि कर्तरि पचाद्यच्।

परा ऋध् -\> 3-1-26 हेतुमति च -\> परा ऋध् णिच् -\> अनुबन्धलोपः -\> परा ऋध् णि -\> 3-1-134 नन्दिग्रहिपचादिभ्यो ल्युणिन्यचः (अज्विधिः सर्वधातुभ्यः) -\> परा ऋध् णि अच् -\> अनुबन्धलोपः -\> परा ऋध् णि अ -\> 6-4-51 णेरनिटि -\> णिलोपः -\> परा ऋध् अ -\> 7-3-86 पुगन्तलघूपधस्य च -\> गुणः -\> 1-1-2 अदेङ्गुणः, 1-1-50 स्थानेऽन्तरतमः -\> अगुणः -\> परा अध् अ -\> 1-1-51 उरण् रपरः -\> रपरत्वम् -\> परा अर्ध् अ -\> परार्ध -\> विभक्तिकार्यम् -\> परार्धम्

(वैकल्पिकरूपम् - परार्ध -\> अचो रहाभ्यां द्वे -\> परार्ध्ध -\> झलां जश् झशि -\> परार्द्ध -\> विभक्तिकार्यम् -\> परार्द्धम्)।



द्वितीयस्मिन् कल्पे –

परार्ध्नोति (उत्कृष्टतया वर्धते) इति परार्धम् कर्तरि पचाद्यच्।

परा ऋध् -\> 3-1-134 नन्दिग्रहिपचादिभ्यो ल्युणिन्यचः (अज्विधिः सर्वधातुभ्यः) -\> परा ऋध् अच् -\> अनुबन्धलोपः -\> परा ऋध् अ -\> परार्धम् (रूपसिद्धिः पूर्ववत्)।



तृतीये कल्पे –

ऋध्नोति अर्धयति वा (वर्धत ऋद्धिमन्तं करोति वा) इति अर्धम्। पूर्ववत्कर्तरि पचाद्यच्।

परं च तदर्धं चेति परार्धम्। चरमसंख्येति तात्पर्यम्।



चतुर्थे पक्षे –

अर्धं समभागः। “भित्तं शकलखण्डे वा पुंस्यर्धोऽर्धं समेंऽशके” इत्यमरः (अ.को. १-३-१६)।

परस्य चरमस्य पूर्णस्य वा अर्धम् परार्धम्।

चरमसंख्याया अर्धमपि चरमसंख्या, “पूर्णस्य पूर्णमादाय पूर्णमेवावशिष्यते” इति श्रुतेः।

Even R agrees with this :) (Inf is infinity in R)

\> Inf

\[1\] Inf

\> Inf / 2

\[1\] Inf

\>



अग्रे विद्वांसः प्रमाणम्।





