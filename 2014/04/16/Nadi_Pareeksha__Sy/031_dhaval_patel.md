+++
title = "031 dhaval patel"

+++
[[dhaval patel	2014-05-19, 13:51:03 [Source](https://groups.google.com/g/bvparishat/c/SyBssorQdSw)]]



\<\< Is there a good book on the subject? \>\>  

  

No idea whether it is good or not.

While searching something else, I landed on this website<http://www.ayurvedamanuscripts.com/>, which has around 12 books named nADIparIkSA. This maybe useful to you.

Out of curiosity, I tried editing one of them, which maybe of interest to you.

The raw data is displayed here. Corrections by scholars are welcome.

  

नाडीपरीक्षा १

  

स्नायुनाडी नसा हंसा धमनी धारणी धरा ।

तन्तुकी जीवितज्ञाना स्थिरा चामयवाचका ॥ १ ॥

वातं पित्तं कफं द्वन्द्वं तॄतीयं सन्निपातकं ।

साध्यासाध्यविवेकं च सर्वं नाडी प्रकाशयेत्‌ ॥ २ ॥

वाताद्वक्रगतिर्नाडी चपला पित्तवाहिनी ।

स्थिरा श्लेष्मणि विज्ञेया सर्वं लिङ्गेषु सर्वगा ॥ ३ ॥

स्निग्धा रसवती प्रोक्ता रक्ते मूर्छाभिघातिनी ।

भाविरोगाविरोधाय पूर्वं नाडीपरीक्षणा (णम्‌) ॥ ४ ॥

जलौकाहिगतिं धत्ते नाडी वातविवर्धिता ।

काकलावकमण्डूकगतिं धत्ते तु पित्ततः ॥ ५ ॥

राजहंसमयूराणां पारावतकपोतयोः ।

कुर्कुटस्य गतिं धत्ते धमनी कफसंगिनी ॥ ६ ॥

मुहुः सर्पगतिं धत्ते मुहुर्भेकतगिं तथा ।

वातपित्तचयोद्भूता प्रवदन्ति विचक्षणाः ॥ ७ ॥

भुजङ्गादिगतिं नाडी राजहंसगतिं धरेत्‌ ।

वातश्लेष्मगतिं प्राहुर्वैद्यकाम्नायकोविदाः ॥ ८ ॥

मण्डूकादिगतिं नाडी मयूरादिगतिं धरेत्‌ ।

पित्तश्लेष्मसमुद्भूतां नाडीं (?)तेतद्विशारदः (ब्रूते विशारदः )॥ ९ ॥

सर्पादिलावकादीनां हंसादीनां गतिं वहेत्‌ ।

वातादीनां च साम्यत्वं धमनिपति भाषते ॥ १० ॥

कूटकाष्टादिचक्राणां विचित्रतगिमागताम्‌ ।

सन्निपातोद्भवां प्राह शिवः प्रज्ञापयोधरः ॥ ११ ॥

इडा च पिङ्गला सूक्ष्मा पूषा शङ्खिनिका कुहुः ।

गान्धारी हस्तिजिह्वा च नाडी स्यादष्टधा नॄणाम्‌ ॥ १२ ॥

पूर्वं पित्तगतिं प्रभञ्जनगतिं श्लेष्माणमाबिभ्रती

यात्यंतं भ्रमणं मुहुर्विदधती चक्राधिरूढा यथा ।

भीष्मत्वं दधती कलादिपतिता सूक्ष्मत्वमातन्वती

नासाध्यां धमनीं वदन्ति सुधियो नाडीगतिज्ञानिनः ॥ १३ ॥

मन्दं मन्दं शिथिलशिथिलं व्याकुलं व्याकुलं वा

स्थित्वा स्थित्वा वहति धमनि याति सूक्ष्मा विनाशम्‌ ।

नित्यं स्पंधे (स्कन्धे?) स्फुरतिषु नरप्यंगुली संस्पृशेद्या

भावैरेवं बहुविधतरैः सन्निपातादसाध्या ॥ १४ ॥

याति सूक्ष्मा स्थिरात्यन्तं याति यामांसवादिति ।

याति सूक्ष्मातिवक्रा वा नामसाध्यां विनिर्दिशेत्‌ ॥ १५ ॥

भारप्रवाहमूर्छाभिः शोकपश्वादिहानितः ।

सम्मूर्छिता भवेन्नाडी पश्चात्प्राप्नोति जीवितम्‌ ॥ १६ ॥

स्थित्वा नाडी मुखे यस्य विद्युद्योतमीक्ष्यते ।

स जीवेद्दिनमेकं तु दिनार्धेऽग्निसमो ज्वरः ॥ १७ ॥

मध्ये द्वादशयामानां मृत्युर्भवति निश्चितम्‌ ।

?रीक्ष्यदक्षिणे पादे ? त्येतस्य विशेषतः ॥ १८ ॥

स्कन्दं(?) स्फुरति या नित्यं पुनर्लगति चाङ्गुलौ ।

असाध्या सा विनिर्दिष्टा तां नाडीं परिवर्जयेत्‌ ॥ १९ ॥

आदौ च वहति पित्तं मध्ये श्लेष्मा तथैव च ।

अन्ते प्रभञ्जनः प्रोक्तः इत्युक्तं नाडीलक्षणम्‌ ॥ २० ॥

इति श्रीनाडीपरीक्षा सम्पूर्णम्‌ ॥ श्रीः ॥

संवत्‌ १८४२ ना वर्षे कार्तक वदि ५ सोमे लिखितं श्रीभुजनगरमध्ये सुरजी\_\_कस्य नाम्ना इदं पुस्तकं लिखितम्‌ । पठनार्थं लिखापितम्‌ ।

  

  

  

