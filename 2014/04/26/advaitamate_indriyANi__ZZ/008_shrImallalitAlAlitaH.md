+++
title = "008 श्रीमल्ललितालालितः"

+++
[[श्रीमल्ललितालालितः	2014-04-28, 14:16:01 [Source](https://groups.google.com/g/bvparishat/c/ZZ9sYZzSGsg)]]



  

धन्यवादाः ।  

एतावता लब्धं यत् भगवत्पादव्याख्यानेऽपि इन्द्रियप्रवृत्तिसन्निकर्ष्षादिकं सूचितं वर्त्तते ।  

एतत्सर्व्वं स्वीकृत्यापि या अन्यथासिद्धिर्मया प्राक्प्रदर्शिता सा तिष्ठत्येव ।  

सा च द्वारत्वेनैव सर्व्वोपपत्तौ कस्मात् इन्द्रियेषु सन्निकर्षादिस्वीकार इति ।  
अधः पश्यताम् ।

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  

2014-04-27 11:54 GMT+05:30 V Subrahmanian \<[v.subra...@gmail.com]()\>:  

> 
> >   
> > 
> > 
> > 
> > *गुणाः करणात्मकाः गुणेषु विषयात्मकेषु वर्तन्ते* न आत्मा इति मत्वा न > सज्जते सक्तिं न करोति।।ये पुनः -- ।।3.28।।  
> > 
> > 
> > 
> > 

  

अत्र गुणाः = चक्षुरादयः = मनोद्वाराणि गुणेषु = विषयेषु वर्त्तन्ते = विषयदेशपर्य्यन्तं प्रसृतां वृत्तिम् उत्पादयन्ति इत्यर्थः ।  
  

> 
> > 
> > 
> > 
> > इन्द्रियाणां हि चरतां यन्मनोऽनुविधीयते।  
>   
> तदस्य हरति प्रज्ञां वायुर्नावमिवाम्भसि।।2.67।।  
>   
> Sanskrit commentary by Sri Sankaracharya  
> -- *इन्द्रियाणां हि यस्मात् चरतां स्वस्वविषयेषु प्रवर्तमानानां यत् मनः > अनुविधीयते अनुप्रवर्तते* तत् इन्द्रियविषयविकल्पनेन प्रवृत्तं मनः अस्य > यतेः हरति प्रज्ञाम् आत्मानात्मविवेकजां नाशयति।  
>   
> > 
> > 
> > \[अत्र इन्द्रियाणां स्वविषयं प्रति प्रवर्तनम्, तत्पृथक्तया मनसः > अनुप्रवर्तनकथनेन इन्द्रियस्यापि विषयसन्निर्षोऽभिप्रेतो श्लोकभाष्यकारैः > इति गम्यते ।\]  
> > 
> > 
> > 
> > 

  
चरतां = द्वारत्वं प्राप्नुवताम् ।  

न च द्वारत्वं स्वाभाविकम् इति न क्रियावाचिनश्चरतेरनुपपत्तिः इति वाच्यम् । द्वारत्वस्य स्वाभाविकत्वे उपरतेन्द्रियव्यापारकत्वं न कदापि स्यात् उदासीनानां विरक्तानां च ।  

  

> 
> > 
> > 
> > 
> > 
> > 
> > इन्द्रियाणीन्द्रियार्थेभ्यस्तस्य प्रज्ञा प्रतिष्ठिता।।2.68।।  
>   
> Sanskrit commentary by Sri Sankaracharya  
> -- इन्द्रियाणां प्रवृत्तौ दोष उपपादितो यस्मात्, तस्मात् यस्य यतेः हे > महाबाहो, निगृहीतानि सर्वशः सर्वप्रकारैः मानसादिभेदैः इन्द्रियाणि > इन्द्रियार्थेभ्यः शब्दादिभ्यः तस्य प्रज्ञा प्रतिष्ठिता।  
>   
> > 
> > 
> > इन्दिर्याणां विष्यसन्निकर्षो नाभिप्रेतश्चेत् इन्दिर्याणां > निग्रहोपदेशस्यौचित्यं चिन्तनीयम् ।  
> > 
> > 
> > 
> > 

अत्रापि निग्रहो द्वारत्वनिरोधेनैवोपपन्न इति न सन्निकर्षविरोधिव्यापारजन्यः स कल्पनीयः ।  
  

अभ्युपगमपक्षेऽपि यस्मात् सन्निकर्षानुकूलप्रवृत्तिरत्र विवक्षितातो निग्रहोऽपि कीदृश इति विचारणीयम् । चक्षुषो गोलकनिरोधेन निरोधसम्भवेऽपि तत्र द्वारत्वसन्निकर्षयोः साधारणत्वात् न निर्णयः इति श्रोत्रादेर्निरोधः कीदृशः इति चिनत्यम् । न हि तेषां गोलकनिरोधो भवति । तथा च विषयदेशे शरीरस्यागमनेनैव तन्निरोधः साध्यः । तत्रापि शब्दस्य कर्णदेशमागताद्ध्वनेः अभिव्यज्यमानत्वस्वीकारात् कथं निरोधः । न च अनित्यत्वादिबोधः एव निरोध इति वाच्यम् । तस्य विवेकपदवाच्यस्य शब्दश्रवणाविरुद्धत्वात् ।  

तथा च निरोधानभिधानात् सन्निकर्षः प्रवृत्तिश्च न समर्थनीये ।  
  

न च चक्षुर्वत् श्रोत्रस्यापि विषयदेशगमनं स्वीक्रियते इति वाच्यम् । तथापि न प्रवृत्तिरितरेषु समर्थयितुं शक्या इति ।  
  

> 
> > 
> > 
> > 
> > तथा विवेकचूडामण्यां २२, २३ श्लोकाभ्यां शमदमौ निरूपितौ । तत्र दमः एवं > लक्षितः -  
>   
> > 
> > 
> > विषयेभ्यः परावर्त्य स्थापनं स्वस्वगोलके ।  
> > 
> > 
> > उभयेषामिन्द्रियाणां स दमः परिकीर्तितः ॥ इति । तत्र व्याख्यायाम् -  
>   
> > 
> > 
> > मनसः विषयविचारसामर्थ्यात् स्वत एव विरज्य इत्युक्तम् (पूर्वश्लोके > शमनिरूपणावसरे) । बाह्येन्द्रियाणां श्रोत्रादीनां ज्ञानकरणानां, > वागादीनां कर्मकरणानां च स्वतस्तत्र सामर्थ्याभावात्, प्रग्रहस्थानीयेन > मनसा अश्वस्थानीयानां बहिरिन्द्रियाणां शब्दादिरूपविषयभ्यः परावर्त्य > पराङ्मुखीकृत्य स्वस्वगोलके कर्णशष्कुलीबदनादिदेशेषु स्थापं > उपरतव्यापारतासंपादनं यत् स दमः परिकीर्तितः ।
> > 
> > 
> > 
> > 

  

अत्रापि चक्षुश्श्रोत्रभिन्नेन्द्रियेषु आपत्तिस्तदवस्थैव । न हि तानि गच्छन्ति येन तेषां विवेकेन गोलके स्थापनमपेक्षितं स्यात् ।  




> 
> > 
> > 
> > 
> > 
> > 

> 
> > 
> > 
> > 
> > मनआदीनां प्रग्रहादिरूपत्वं कठोपनिषद्यक्तम् ’आत्मानं रथिनं > विद्धि....इन्द्रियाणि हयानाहुः विषयांस्तेषु गोचरान्’ इति ।  
>   
> > 
> > 
> > 
> > 

> 
> > 
> > 
> > 
> > इन्दिर्याणां गमनं स्पष्टमुक्तमिति (यद्यपि मनसहकृतमेव) तेषां > विषयसन्निकर्षोऽभिप्रेतः श्रुतितद्भाष्यकारैः इति मम मतिः ।  
> > 
> > 
> > 
> > 

> 
> > 
> > 
> > 
> > 
> > 

  

अत्र श्रुतौ अश्वसादृश्यमिन्द्रियाणां यद्यपि प्रतीयते तथापि मनोगमनं न कुत्रापि प्रतीयते । मनो हि प्रसरणशीलं द्वारं प्राप्यैव बहिर्गच्छति इति कानुसरणस्यापेक्षा । अश्वसादृश्यं तु द्वाराणामुद्घाटनादिकमादायाप्युपपन्नम् ।  
अत एव श्रुत्या इन्द्रिसन्निकर्षादेः समर्थयितुमशक्यत्वात् यौक्तिक एव तदभ्युपगमः स्यात् । स च न शक्यते समर्थयितुम् । उक्तानां सर्व्वेषां हेतूनां द्वारत्वसाधारण्यात् । किञ्च सकलेन्द्रियगमनस्य श्रुतिप्रतिपादितस्यापि अनुभवविरोधेन अयुक्ततैव । अत एव श्रुत्यादीनामापाततः सत्त्वेऽपि युक्तिः परम् अभिधीयतां यया निश्चयः स्यात् ।  

  

