+++
title = "006 Ganesh Bhat"

+++
[[Ganesh Bhat	2014-04-28, 02:21:18 [Source](https://groups.google.com/g/bvparishat/c/ZZ9sYZzSGsg)]]



इन्द्रियं अन्तःकरणस्य बहिर्निर्गमने कथं द्वारं भवतीति विचारणीयम् । यदिन्द्रियं विषयसन्निकृष्टम्, तदेव द्वारं भवितुमर्हति । यथा घटप्रत्यक्षस्थले अन्तःकरणं इन्द्रियद्वारा घटदेशमेव कुतो गच्छति. न पटदेशमिति प्रश्ने, घटेन सह इन्द्रियस्य सन्निकर्षो वर्तते, न पटेन सह इत्येव वक्तव्यम् ।एवं च सन्निकर्षं विना इन्द्रियस्य द्वारत्वमेव न घटत इति द्वारत्वं सन्निकर्षस्य कारणत्वं न निवारयति ।सुखाद्याकारवृत्तिः सन्निकर्षं विना जायते, सत्यम् । यतः सन्निकर्षो हि विषयेण सह इन्द्रियद्वारा अन्तःकरणस्य सम्बन्धं घटयति । अन्तःकरणे उत्पद्यमानस्य सुखस्य स्वत एव तेन सहतादात्म्येनसम्बद्धत्वात् पुनस्तत्र सन्निकर्षो नापेक्षितः । 

Dr. Ganesh Ishwar Bhat Sringeri  







