+++
title = "015 श्रीमल्ललितालालितः"

+++
[[श्रीमल्ललितालालितः	2014-04-30, 18:58:41 [Source](https://groups.google.com/g/bvparishat/c/ZZ9sYZzSGsg)]]



भो सुब्रह्मण्य ।  

भवतोपास्थापितं प्रमाणजातमवलोक्येदं निश्चितं यत् इन्द्रियार्थसन्निकर्ष इष्ट एव लौकिकानां शास्त्रीयाणां च ।  

अथापि अद्वैतवेदान्तिभिः स्वीकृतात् द्वारत्वात् अयं भिन्नो न वा इति चिन्त्यम् । भिन्नत्वे तु द्वारत्वेनैव सर्व्वोपपत्तौ नैतदभ्युपगमे प्रयोजनम् । अभेदे तु विमतिरेव ; द्वारत्वस्य गमनमार्ग्गत्वात् सन्निकर्षस्य च सम्बन्धत्वात् एव ।  
  

यद्यपि मया प्राक्तनस्य पत्र विरोधे यत् किमपि लिखितं तत्र मम मन एव संशयाच्छादितम् इति न सर्व्वं युक्तं स्यात् । विद्वांसो येऽद्वैतसिद्धान्ते परिनिष्ठिताः ते मयोक्तं खण्डयित्वा मया प्रदर्शिताम् अन्यथासिद्धिं परिहरन्ति चेत् मम निश्चयः स्यात् ।  

  
पापादेव संशय इति तु मीमांसकाः । अत एव शास्त्रे श्रमेण विदुषां कृपया च एतज्जायमानं दुःखं परिहर्त्तुमिच्छामि दुःखमेव खलु तेन जननीयं तत् अस्तु तत् शास्त्रश्रमात्मकम् इति धिया ।  

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  



