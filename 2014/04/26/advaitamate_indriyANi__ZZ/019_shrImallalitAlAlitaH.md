+++
title = "019 श्रीमल्ललितालालितः"

+++
[[श्रीमल्ललितालालितः	2014-05-03, 15:37:46 [Source](https://groups.google.com/g/bvparishat/c/ZZ9sYZzSGsg)]]



पश्यन्तु एतत् यत् गणेशमहाभागानां वाक्यानि उद्दिश्य प्राग् लिखितं मया ।

  
  

> 
> > चक्षुरादीनां विषयसन्निकर्षः अवश्यं स्वीक्रियते । सन्निकर्षं विना > वृत्तिरेव न उत्पद्यते । >
> 

  

एतदयुक्तम् ।

  

तथा हि सुखाद्याकारिका वृत्तिः अनुमित्याकारा च विषयेन्द्रियसन्निकर्षं विनैव जायन्ते ।  

अत एव प्रत्यक्षाख्या वृत्तिर्विना सन्निकर्षं न जायते इति वक्तुं नोचितम् ।  

ननु उक्तसन्निकर्षनिरपेक्षं वृत्त्युत्पत्तावपि प्रत्यक्षत्वविशिष्टवृत्तिर्न जायते इति चेत् ।  

न । वृत्तौ प्रत्यक्षत्वस्य इन्द्रियद्वारकत्वेनाप्युुपपत्

तेः । अयमर्थः - या वृत्तिः इन्द्रियद्वारेण निर्ग्गच्छति तत्र प्रत्यक्षत्वं जायते । तत्र उक्तवैजात्यस्य इन्द्रियद्वारकत्वेनैवोपत्तौ किं सन्निकर्षकल्पने बीजम् ।

  

  

> यदिन्द्रियं विषयसन्निकृष्टम्, तदेव द्वारं भवितुमर्हति । यथा > घटप्रत्यक्षस्थले अन्तःकरणं इन्द्रियद्वारा घटदेशमेव कुतो गच्छति. न > पटदेशमिति प्रश्ने, घटेन सह इन्द्रियस्य सन्निकर्षो वर्तते, न पटेन सह > इत्येव वक्तव्यम् ।

  

अत्रेदं चिन्तनीयं यत् -  

यथा मनस विषयविशेषदेशप्राप्तिनियामकत्वेनेन्द्रियसन्निकर्षः कल्पितः तथैव इन्द्रियं तद्देशस्थविषयेण कस्मात्सन्निकृष्ट इतिपृष्टे अपूर्व्वादीनां कारणत्वं स्यात् । तदेवात्र मनसो गमने नियामकमस्तु किमिनद्रियसन्निकर्षस्य तत्कल्पने ।  

तथा च यदिन्द्रियं गोलके नावरुद्धं मनोनिर्ग्गमनद्वारत्वं प्राप्तं तस्मान्निर्ग्गतमनःपरिणामपथ्यदृ

ष्टादिसामग्रीवशाद्यो विषयः पतितः स तद्विषयः इति सन्निकर्षास्वीकर्त्तॄणां मते उपपद्यते एव ।

  

भवता तेन च प्रमाणानि यानि उपस्थापितानि तानि स्वीक्रियन्ते मया इति तु असकृदुक्तम् । परम् अद्वैतिनां मते द्वारत्वसन्निकर्षयोरुभयोस्स्वीकारे बीजं न लभ्यते मया ।  

  

एवं वदन्ति केचन एतादृशस्थलेषु यत्  

यदि असङ्करं स्थलं कुत्रचित्प्रदर्श्येत विमतिर्नश्यति इति ।  

न तादृशस्थलमेतावता प्राप्तं मया ।

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  

2014-05-02 11:32 GMT+05:30 V Subrahmanian \<[v.subra...@gmail.com]()\>:  
  

> 
> >   
> > 
> > 
> > 
> > ’....अन्यत्रमनाऽभूवं नादर्शमन्यत्रमना अभूवं नाश्रौषम्.....’ १.५.३  
>   
> > 
> > 
> > तत्र भाष्यम् - ....यत एवं प्रसिद्धं बाह्यकरणविषयात्मसम्बन्धे सत्यपि >
> 
> > 
> > 
> > 

  

अत्र तादृशसम्बन्धसत्त्वे किं प्रमाणम् ।  

न हि स सम्बन्धः प्रत्यक्षः ।  

न च शब्दादिज्ञानमस्ति येन सोऽनुमीयेत ।  




> 
> > 
> > 
> > 
> > अभिमुखीभूतं विषयं गृह्णाति, >
> 
> > 
> > 
> > 

  

किमिदम् अभिमुखत्वं विषयस्य ।  

न तावत् इन्द्रियसम्बद्धम् । तत्र प्रमाणाभावात् इत्यावेदितम् ।  





> 
> > 
> > 
> > 
> > तस्माद्यस्यासन्निधौ रूपादिग्रहणसमर्थस्यापि सतः *चक्षुरादेः > स्वस्वविषयसम्बन्धे* रूपशब्दविज्ञानं न भवति ।  
>  इति ।   
> > 
> > 
> > 
> > 

  

अत्रैव क्लेशः । उक्तसम्बन्धसत्त्वे विप्रतिपत्तेः ।  

सति हि सम्बन्धसत्त्वे ज्ञानानुपपत्त्या मनस्सिद्धिः स्यात् । नान्यथा ।  




> 
> > 
> > 
> > 
> > इदमेव मद्गृहीतांशः । इतोऽप्यधिकविवरणार्थं तदाचार्या एव प्रष्टव्याः > इत्युक्त्वा विरमामि । >
> 
> > 
> > 
> > 

  

अवसरे सति आचार्य्याणां पुरतो निवेदयामि ।



