+++
title = "024 lalitaalaalitah-l-gapps"

+++
[[lalitaalaalitah-l-gapps	2014-05-12, 00:46:29 [Source](https://groups.google.com/g/bvparishat/c/ZZ9sYZzSGsg)]]



इतोऽपि चिन्त्यताम् ।  
वेदान्तमते विषयसंसृष्टमनोवृत्त्यैव प्रत्यक्षोपपत्तौ मनोवृत्तेः विषयसंसर्ग्गस्य च गोलकेतरेन्द्रियस्य द्वारत्वमात्रेणैवोपपत्ताविव तादृशेन्द्रियास्वीकारपक्षेऽपि गोलकमात्रस्य मनोद्वारत्वोपपत्तौ पृथगिन्द्रियाभ्युपगमोऽपि वेदान्तिनामयुक्तम् ।  
न च गोलकमात्रस्य द्वारत्वस्वीकारेऽदुष्टचक्षुर्गोलकानामन्धानामपि रूपप्रत्यक्षप्रसङ्ग इति वाच्यम् । तत्र गोलके दोषस्य स्वीकारात् । पृथगिन्द्रियस्वीकर्त्तॄणामपि चक्षुषो दोषस्वीकारासम्भवात् गोलके एव तत् स्वीकर्त्तव्यम् ।  
न च चक्षुषोऽपि दोषसम्भव इति वाच्यम् । तथात्वे जन्मान्तरेऽप्यन्धत्वप्रसङ्गात् ।  
  
  

On 12-05-2014 00:33, lalitaalaalitah  

> यदेतत्सर्व्वं भवता प्रक्रान्तं तत् सर्व्वमप्रकृतम् ।  
> अत एव प्रकृतविषय एव विचार्य्यताम् ।  

  

``` -- 
श्रीमल्ललितालालितः www.lalitaalaalitah.com ```

