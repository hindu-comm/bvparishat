+++
title = "017 V Subrahmanian"

+++
[[V Subrahmanian	2014-05-02, 11:32:14 [Source](https://groups.google.com/g/bvparishat/c/ZZ9sYZzSGsg)]]



2014-04-30 18:58 GMT+05:30 श्रीमल्ललितालालितः \<[lalitaa...@gmail.com]()\>:  

> 
> >  style="font-family:times new roman,serif;font-size:small;color:rgb(153,0,0)"> >
> भो सुब्रह्मण्य ।  
> > 
> >  style="font-family:times new roman,serif;font-size:small;color:rgb(153,0,0)"> >
> भवतोपास्थापितं प्रमाणजातमवलोक्येदं निश्चितं यत् इन्द्रियार्थसन्निकर्ष > इष्ट एव लौकिकानां शास्त्रीयाणां च ।  
> > 
> >  style="font-family:times new roman,serif;font-size:small;color:rgb(153,0,0)"> >
> अथापि अद्वैतवेदान्तिभिः स्वीकृतात् द्वारत्वात् अयं भिन्नो न वा इति > चिन्त्यम् । भिन्नत्वे तु द्वारत्वेनैव सर्व्वोपपत्तौ नैतदभ्युपगमे > प्रयोजनम् । अभेदे तु विमतिरेव ; द्वारत्वस्य गमनमार्ग्गत्वात् > सन्निकर्षस्य च सम्बन्धत्वात् एव ।  
>   
> > 
> >  style="font-family:times new roman,serif;font-size:small;color:rgb(153,0,0)"> >
> यद्यपि मया प्राक्तनस्य पत्र विरोधे यत् किमपि लिखितं तत्र मम मन एव > संशयाच्छादितम् इति न सर्व्वं युक्तं स्यात् । विद्वांसो > येऽद्वैतसिद्धान्ते परिनिष्ठिताः ते मयोक्तं खण्डयित्वा मया प्रदर्शिताम् > अन्यथासिद्धिं परिहरन्ति चेत् मम निश्चयः स्यात् ।  
> > 
> > 

  

नमांसि  
  

कतिपयदिनेभ्यः पूर्वं मया ज्येष्ठाचार्यैः श्रीमणिद्राविडैः सह विषयमिममादाय दूरवाणीद्वारा विचारः कृतः । भवतां पत्रं साक्षात्पठित्वा तेषामभिप्रायं पृष्टवानहम् । तैर्यदुक्तं तत् सर्वं श्री गणेशेश्वरभट्टमहोदयेन यत्प्रतिपादितं तदेव इत्यवगतवानहम् । तस्तदुत्तरमहं पठितवान् यच्छ्रुत्वा ते तमङ्गीकृतन्तः ।  
  
  
संक्षेपेण तत् - विषयेन्द्रियसम्योगपूर्वमेव मन इन्द्रियद्वारकत्वं सम्पद्यते इत्येतत् ।  तदुपरि तैः बृहदारण्यकमन्त्रोऽयमुदाहृतः, यत्सभाषयः अत्र दीयते -  
  
  

’....अन्यत्रमनाऽभूवं नादर्शमन्यत्रमना अभूवं नाश्रौषम्.....’ १.५.३  
  

तत्र भाष्यम् - ....यत एवं प्रसिद्धं बाह्यकरणविषयात्मसम्बन्धे सत्यपि अभिमुखीभूतं विषयं गृह्णाति, ’किं दृष्टवानसीदं रूपम् ?’ इत्युक्तो वदति ’अन्यत्र गतं मे मनः आसीत्सोऽहमन्यत्रमना आसं नादर्शम् ।’ तथा ’इदं
श्रुतवानसि मदीयं वचः ?’ इत्युक्तो ’अन्यत्र मना अभूवं नाश्रौषम्, न श्रुतवानस्मि’ इति । तस्माद्यस्यासन्निधौ रूपादिग्रहणसमर्थस्यापि सतः *चक्षुरादेः स्वस्वविषयसम्बन्धे* रूपशब्दविज्ञानं न भवति ।  
 इति ।   
  

अत्र आनदगिरिव्याख्या अपि द्रष्टुं शक्यते ।  
  

उदाहृतवाक्यानि किं द्योतयन्ति ? अर्थग्रहणे मनसः आवश्यकत्वम्, यद्यपि विषयेन्द्रियसन्निकर्षसद्भावः । मनसः इन्द्रियद्वारत्वं विषयेन्द्रियसन्निकर्षादूर्ध्वमेव इति ।  
  

इदमेव मद्गृहीतांशः । इतोऽप्यधिकविवरणार्थं तदाचार्या एव प्रष्टव्याः इत्युक्त्वा विरमामि ।  
  

धन्यवादाः

  
सुब्रह्मण्यशर्मा  





