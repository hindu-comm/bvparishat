+++
title = "006 Narayan Dutt Mishra"

+++
[[Narayan Dutt Mishra	2014-04-12, 15:57:11 [Source](https://groups.google.com/g/bvparishat/c/xtmNR_XJhIc)]]



किमुद्दुष्टमिति न स्पष्टतया न ज्ञातम्।

सम्भवतोऽत्रभवद्भिर्गोकुलनाथवचनोपन्यासाय ’किमुपदिष्टम्’ इत्येतद्द्वारा सङ्केतितोऽहम्। तदीयवचनं हि –

मम वचनजालानि कर्णशुक्तौ तव पतितानि गतानि मौक्तिकत्वम्।

विगुणविलुलितानि लाजबुद्ध्या रसयतु कुण्डलकुण्डलिप्रकाण्डम्॥ (शिवशतकम्, चतुरशीतिसङ्ख्याकश्श्लोकः)

अत्र कुण्डलकुण्डलीति सर्प/नागविशेषोऽयं क इति विजिज्ञासायांसम्भवतो वासुकेरेव प्रसङ्गः स्यादत्रेति धिया मया “*तथ्यमिदमस्त्युपस्थापितम्*” इत्येवम्पूर्वं विलिखितमासीत्।

  शङ्कराचार्य्यस्तोत्रयोः कम्बरामायणस्य च प्रामाण्योद्धरणद्वारोपकृत इति गुरुवर्यान्प्रति विनीतोऽहम्। यद्यपि स्तोत्रादिप्रामाण्यम्पर्याप्तं तथाऽपि शिवसम्बद्धेषु पुराणेषु विषयोऽयं कुत्रचित् पुरस्कृतः स्यादिति पुनरपि विचारयामि। पुनस्तावद् यद्यपि यथामत्याङ्ग्लभाषाञ्जाने तथाऽपि विदुषां परिषद्यस्यां संस्कृतविषयिणी जिज्ञासा मदीया संस्कृतभाषयैव स्यादिति विचारयन्नेवाङ्गलभाषायाम्प्रारब्धेऽस्मिन् विमर्शणे मया संस्कृतभाषयैव स्वप्रश्नः प्रस्तुतीकृत इति विनयावनतो मम विचारः।



व्यालराट् is itnerpreted as Śeṣa in several commentaries including Bhāvārthabodhinī. I will check Mānasapīyūṣa, Siddhāntatilaka, Vijayānandī and the commentary by Jvālāprasāda Miśra and confirm the interpretation there.

नित्यानन्दमहाशयैर्यद् एवम्बोधितं तदर्थमपि कृतकृत्योऽहम्, प्रतीक्षे तद्द्वारा टीकावचनपुरस्करणमत्र, यत्र शेष एव वस्तुतो हरिहरयोः क्रमशः स्रक्-शय्याभूत इति निरूपितं स्यात्।  
  

कोउ कह अवनि बड़ी जगत आधार फनिज्जै॥...

१. संस्कृतभाषिकेषु शोधेषु त्वाङ्ग्लभाषावचनान्युद्ध्रियन्त एव प्रायशः सर्वैस्स्वकथनसमर्थने तथैव हिन्द्यवध्यादिभाषासु रचितरामचरितमानसादिवचनान्यपि किं तत्त्वमीमांसासन्दर्भे शोधार्थिना निःसंशयम्प्रयोक्तुं शक्यते वा न वेति मे सर्वसाधारणः प्रश्नः।

२. नागसर्पयोः कस्तावन्मुख्यो भेद इति नोत्तरितमिहेदानीं यावद् ( साधारणः सर्पः, विशेषो हि नागो वा ?) ....

३. अथ व्यालराट् नागानाम्पितामहो वासुकिरथवा स्वयं अनन्तशेषनागो वा?

  कृपयाशिवसम्बद्धेषु पुराणेष्वन्यत्र वा चर्चितमेतत्सम्बद्धं किमपि प्राप्यते चेद् विज्ञापयन्तु तत्रभवन्तो विद्वद्वरेण्या भट्ट-मिश्रादिमहाभागा एतत्परिषत्सदस्या अन्ये च विद्वांसः प्रश्नत्रयावलोकेइति भवत्कृतसमाधानसम्प्रार्थी -

  

नारायणदत्तमिश्रः (शोधच्छात्रः)

जवाहरलालनेहरूविश्वविद्यालयः, नवदेहली

