+++
title = "009 Hnbhat B.R."

+++
[[Hnbhat B.R.	2014-04-12, 19:24:16 [Source](https://groups.google.com/g/bvparishat/c/xtmNR_XJhIc)]]



  
  
  
2014-04-12 15:57 GMT+05:30 Narayan Dutt Mishra \<[ndmishr...@gmail.com]()\>:  
\>  
\> किमुद्दुष्टमिति न स्पष्टतया न ज्ञातम्।  
\>  
\> सम्भवतोऽत्रभवद्भिर्गोकुलनाथवचनोपन्यासाय ’किमुपदिष्टम्’ इत्येतद्द्वारा सङ्केतितोऽहम्। तदीयवचनं हि –  
\>  
\> मम वचनजालानि कर्णशुक्तौ तव पतितानि गतानि मौक्तिकत्वम्।  
\>  
\> विगुणविलुलितानि लाजबुद्ध्या रसयतु कुण्डलकुण्डलिप्रकाण्डम्॥ (शिवशतकम्, चतुरशीतिसङ्ख्याकश्श्लोकः)  
\>  
\>  अत्र कुण्डलकुण्डलीति सर्प/नागविशेषोऽयं क इति विजिज्ञासायां सम्भवतो वासुकेरेव प्रसङ्गः स्यादत्रेति धिया मया “तथ्यमिदमस्त्युपस्थापितम्” इत्येवम्पूर्वं विलिखितमासीत्।  
  
  
\>  
\>   शङ्कराचार्य्यस्तोत्रयोः कम्बरामायणस्य च प्रामाण्योद्धरणद्वारोपकृत इति गुरुवर्यान्प्रति विनीतोऽहम्। यद्यपि स्तोत्रादिप्रामाण्यम्पर्याप्तं तथाऽपि शिवसम्बद्धेषु पुराणेषु विषयोऽयं कुत्रचित् पुरस्कृतः स्यादिति पुनरपि विचारयामि। पुनस्तावद् यद्यपि यथामत्याङ्ग्लभाषाञ्जाने तथाऽपि विदुषां परिषद्यस्यां संस्कृतविषयिणी जिज्ञासा मदीया संस्कृतभाषयैव स्यादिति विचारयन्नेवाङ्गलभाषायाम्प्रारब्धेऽस्मिन् विमर्शणे मया संस्कृतभाषयैव स्वप्रश्नः प्रस्तुतीकृत इति विनयावनतो मम विचारः।  
\>  
\>   
  
  

भाषा या वा का वा भवतु, विचारस्योपस्थापनस्य विशदता एव प्रस्तुतीकरणस्य साफल्यं जनयति, न तु भाषाभेदः। अत्राह भर्ता हरिः वाक्यपदीये ---  
  
न सोऽस्ति प्रत्ययो लोके यः शब्दानुगमादृते ।  
अनुविद्धं इव ज्ञानं सर्वं शब्देन भासते । । १.१३१ । ।  
वाग्रूपता चेतुत्क्रामेदवबोधस्य शाश्वती ।  
न प्रकाशः प्रकाशेत सा हि प्रत्यवमर्शिनी । । १.१३२ । ।  
  
न  
संस्कृतशब्देनैव ज्ञानं भासते इति, नेतरभाषाशब्दैरिति नियमः कृतः। अवबोधस्यैव प्रकाश्यत्वं शब्दैः।

  
  
  
\>  
\> व्यालराट् is itnerpreted as Śeṣa in several commentaries including Bhāvārthabodhinī. I will check Mānasapīyūṣa, Siddhāntatilaka, Vijayānandī and the commentary by Jvālāprasāda Miśra and confirm the interpretation there.   
\>  
\> नित्यानन्दमहाशयैर्यद् एवम्बोधितं तदर्थमपि कृतकृत्योऽहम्, प्रतीक्षे तद्द्वारा टीकावचनपुरस्करणमत्र, यत्र शेष एव वस्तुतो हरिहरयोः क्रमशः स्रक्-शय्याभूत इति निरूपितं स्यात्।  
\>  
\> कोउ कह अवनि बड़ी जगत आधार फनिज्जै॥...  
\>  
\> १. संस्कृतभाषिकेषु शोधेषु त्वाङ्ग्लभाषावचनान्युद्ध्रियन्त एव प्रायशः सर्वैस्स्वकथनसमर्थने तथैव हिन्द्यवध्यादिभाषासु रचितरामचरितमानसादिवचनान्यपि किं तत्त्वमीमांसासन्दर्भे शोधार्थिना निःसंशयम्प्रयोक्तुं शक्यते वा न वेति मे सर्वसाधारणः प्रश्नः।  
  
  
  

अस्योत्तरमपि  
पूर्वमेव दत्तम्। ज्ञानस्य प्रकाशने भाषानियमो नास्ति, किं तु निरूपणियस्य विचारस्य वैशद्यमेव गण्यते विद्वद्भिरिति।

  
  
\>  
\> २. नागसर्पयोः कस्तावन्मुख्यो भेद इति नोत्तरितमिहेदानीं यावद् ( साधारणः सर्पः, विशेषो हि नागो वा ?)  
  
  

प्रश्नश्च  
न कृत इति मन्ये न स्मरामि। क्षमा याचे यदि कृतः।  
  
अत्रोभयोरप्युल्लेखो वर्तते,  
भगवद्गीतायाम् --- दशमाध्याये २८-२९ श्लोकयोः। तत्र व्याख्यानेष्वन्विष्यताम्।  
  
28 आयुधानाम अहं वज्रं धेनूनाम अस्मि कामधुक परजनश चास्मि कन्दर्पः सर्पाणामस्मि वासुकिः  
29 अनन्तश्चास्मि नागानां वरुणॊ यादसाम अहम पितॄणाम अर्यमा चास्मि यमः संयमताम अहम 30  
  
इति वासुकेः सर्पत्वम्, अनन्तस्य नागत्वं चोक्तम्। तत्र  
  
सर्पा नागाश्च जातिभेदाद्भिद्यन्ते ।।10.28।।  
इति आनन्दगिरिव्याख्या।  
  
सर्पाश्च नागाश्च जातिभेदाद्भिद्यन्ते तत्र सर्पाणां मध्ये तेषां राजा वासुकिरहमस्मि ।।10.28।। इति मधुसूधनसरस्वती च।  
  
"सर्पाणां सविषाणां राजा वासुकिरस्मि " इति  
नागानां निर्विषाणां राजा अनन्तः शेषोऽस्मि।" इति च श्रीधर-स्वामी।  
  
"सर्पाः एकशिरसः तेषां मध्ये वासुकिः अस्मि ।  
नागा बहुशिरसः" इति श्रीरामानुजाचार्याः।  
  
स्वामी शिवानन्दः मतानि संक्ष्यिप्य विवृणोति ---  
  
"The Lord of hoodless or ordinary serpents.Sarpa (serpent) has only one head. Vasuki is yellow-coloured. Nagas have many heads. Ananta is fire-coloured.Sridhara says that the 'Sarpa' is poisonous and the 'Naga' is non-poisonous. Sri Ramanuja says that 'Sarpa' has only one head and 'Naga' has many heads. "  
  
इति।  
  
नागानां सर्पावान्तरभेदानाम्। इति नीलकण्ठः।  
  
  
भगवद्गीतायाः व्याख्यानान्तराण्यप्यत्र द्रष्टुं शक्यते एव ---

  

[Gita Supersite 2.0 (Beta)](http://202.3.77.102/acquia/?q=node/20)

  
  
३. अथ व्यालराट् नागानाम्पितामहो वासुकिरथवा स्वयं अनन्तशेषनागो वा?  
  

उपर्येवास्य प्रश्नस्योत्तरं भगवद्गीतायां दत्तम्। सर्पाणां वासुकिः, नागानामनन्तः इति।

  
  
  
  
  कृपया शिवसम्बद्धेषु पुराणेष्वन्यत्र वा चर्चितमेतत्सम्बद्धं किमपि प्राप्यते चेद् विज्ञापयन्तु

  

तत्र तत्र पुराणेषु भवतापि संशोधनच्छात्रभूतेनाप्यन्वेषणं स्वयं कर्तुमपि शक्यते। शैवानि, वैष्णवानि, वा पुराणानि यथेष्टमुपलभ्यन्त एव। तत्रैव पठनेन भवतापि यल्लभ्यते चेत् वयमप्युपकृता भवामः।

 "न हि सर्वः सर्वं जानाति, " यत्किंचित् मादृशा जानन्ति, यत्किंचित् भवादृशा जानन्ति इति वयं मन्यामहे।

  

  

