+++
title = "001 श्रीमल्ललितालालितः"

+++
[[श्रीमल्ललितालालितः	2014-04-05, 13:16:19 [Source](https://groups.google.com/g/bvparishat/c/gOgWlX0gBK8)]]



सत्यमेवोक्तं यत् कारणनाशात् कार्य्यनाश इतिनियमस्वीकारात् , कारणस्य अनन्यथासिद्धकार्य्यनियतपूर्व्वभावित्वनिमात् च , तार्किकाणां मते द्रव्यनाशक्षणे गुणक्रिययोः कालेऽवस्थानं स्वीक्रियते इति । तथैव अवयवावयविनोरपि अस्ति , नियमस्य तत्रापि स्वीकारात् ।  

कारणस्य अनन्यथासिद्धकार्य्यनियतपूर्व्ववृत्तित्वमेव च उत्पन्नं द्रव्यं क्षणं निर्गुणं निष्क्रियं च तिष्ठति इत्यभ्युपगमस्यापि मूलम् । गुणादिकं प्रति द्रव्यस्य कारणत्वात् ।  

अत्रायं विशेषः - केचन समवायिकारणनाशात् एव कार्य्यनाशं वदन्ति । तेषां मते द्वयणुकस्य नाश एव न स्यात् , परमाणोर्नित्यत्वात् इति अतः तत्र असमवायिकारणनाशात् अपि नाशः स्वीकर्त्तव्यो भवति । एवं स्थिते कार्य्यकारणभावद्वैविध्यं भवति । अतः अन्ये नवीनाः असमवायिकारणनाशस्यैव द्रव्यस्थले कार्य्यनाशहेतुत्वम् इति स्वीकुर्व्वन्ति कार्य्यकारणभावानुगत्यै ।  
  

  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  





> --  
> निराशीर्निर्ममो भूत्वा युध्यस्व विगतज्वरः।। (भ.गी.)  
> ---  
> You received this message because you are subscribed to the Google > Groups "भारतीयविद्वत्परिषत्" group.  
> To unsubscribe from this group and stop receiving emails from it, send > an email to [bvparishat+...@googlegroups.com]().  
> To post to this group, send email to [bvpar...@googlegroups.com]().  
> Visit this group at <http://groups.google.com/group/bvparishat>.  
> For more options, visit <https://groups.google.com/d/optout>.  

  

