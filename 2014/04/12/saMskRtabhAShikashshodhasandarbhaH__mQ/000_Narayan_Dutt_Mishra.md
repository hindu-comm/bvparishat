+++
title = "000 Narayan Dutt Mishra"

+++
[[Narayan Dutt Mishra	2014-04-12, 17:06:35 [Source](https://groups.google.com/g/bvparishat/c/mQM0REDJ90Y)]]



  

   संस्कृतभाषिकेषु शोधेषु त्वाङ्ग्लभाषावचनान्युद्ध्रियन्त एव प्रायशः सर्वैस्स्वकथनसमर्थने तथैव हिन्द्यवध्यादिभाषासु रचितरामचरितमानसादिवचनान्यपि किं तत्त्वमीमांसाऽदिसन्दर्भे शोधार्थिना निःसंशयम्प्रयोक्तुं शक्यते वा न वा? तद्यथा हरिहरयोः परस्परमभिन्नत्वं साक्षात्संस्कृतसाहित्येऽवाप्यत एव तथाऽपि यदि विवेचनक्रमे -*सिव द्रोही मम भगत कहावा । सो नर सपनेहुं मोहि न पावा ॥ (***रामचरितमानस, लङ्काकाण्ड ...दोहा-इत्यतः पृथक् चौपाईनामधेयच्छन्दस उल्लेख उद्धरणे तत्तत्सङ्ख्याविरहे कथं कर्तुं शक्यत इत्यप्यग्रिमः प्रश्नः)इति कथनम्पुरस्क्रियते चेत्तद् युक्तियुक्तं वा न वेतिमे सर्वसाधारणः प्रश्नः कृपया विनिवेद्यतामिति निवेदनपुरस्सरम्........

  

भवत्कृतसमाधानसम्प्रार्थी

नारायणदत्तमिश्रः (शोधच्छात्रः)

जवाहरलालनेहरूविश्वविद्यालयः, नवदेहली

