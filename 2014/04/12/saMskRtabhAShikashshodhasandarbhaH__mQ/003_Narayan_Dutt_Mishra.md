+++
title = "003 Narayan Dutt Mishra"

+++
[[Narayan Dutt Mishra	2014-04-13, 15:13:02 [Source](https://groups.google.com/g/bvparishat/c/mQM0REDJ90Y)]]



\>१. संस्कृतभाषिकेषु शोधेषु त्वाङ्ग्लभाषावचनान्युद्ध्रियन्त एव प्रायशः सर्वैस्स्वकथनसमर्थने तथैव हिन्द्यवध्यादिभाषासु रचितरामचरितमानसादिवचनान्यपि किं तत्त्वमीमांसासन्दर्भे शोधार्थिना निःसंशयम्प्रयोक्तुं शक्यते वा न वेति मे सर्वसाधारणः प्रश्नः।

अस्योत्तरमपि  
पूर्वमेव दत्तम्। ज्ञानस्य प्रकाशने भाषानियमो नास्ति,किं तु निरूपणियस्य विचारस्य वैशद्यमेव गण्यते विद्वद्भिरिति।

एवं प्रधार्य्य तु पूर्वमेव ज्ञातं स्याद् भवद्भिर्यदयम्प्रश्नः शोधेनैव सम्बद्ध इति। अपि च यदुल्लिखितम् इदम् -

-अतश्च्भवानत्रापि तथैव प्रतीक्षते इति ज्ञातम्। धन्यवादाः एतज्ज्ञापनाय। तत् साक्षादेव प्रश्ने कृते ज्ञातुं शक्यते एव,यदि अर्थबोधे न तात्पर्यम्। अर्थो न बुद्धश्चेत् स एव प्रष्टव्यः।

अस्तु कृतकृत्योऽहं धन्यवादप्रदानाय। अर्थबोधविषयस्तु मया नैव प्रार्थितस्तथाऽपि रामचरितमानसवचनमेतदर्थमुपन्यस्तं येन सोदाहरणतया अवगच्छेयम् अहम्, भवत्सु च कश्चित् समाधीयेत इति।

व्याख्यानग्रन्थानामुल्लेखश्च कृत एव नित्यानन्दमहोदयैः।

एतस्य तत्त्वन्तु न ज्ञातं तस्माज्ज्ञातुं समुत्सुकोऽहम्। कुत्रेति कृपया विशदयन्त्विति प्रार्थयामि।

किं तु न शोधप्रबन्धादिषु लेखनेषु ग्रन्थसन्दर्भस्यानुपादेयत्वे तात्पर्यमासीत्। भवता यद्यन्यथागृहीतञ्चेत्क्षमा याचे।

क्षम्यताम्महोदयाः, अल्पज्ञशिष्यकल्पत्वादन्यथागृहीतत्वाभावाच्च कोऽहं
क्षमादानक्षमः! तस्मान्न न क्षमायाचनम्भावत्कमपेक्षितमिह। इह मम संशयस्तावत् “क्षमा याचे” अत्र सम्भवतः क्षमां याचे स्याद् इत्यद्यावधि अवगतोऽस्मि। यद्यन्यदपि किमपि तत्त्वमस्ति चेद् उपकुर्वन्तु कृपया प्रबोधनेन।

  

-अत्र ग्रन्थसन्दर्भमात्रमुपक्रियते इति मन्ये उद्धृते प्रसिद्धेरेवानुरोद्धव्यात्।

एकं समाधानम्प्रकृतस्य मम प्रश्नस्येति विचिन्तयामि।

-यथोपर्युद्धृतः प्रसिद्धः भारविकवेः श्लोकः। श्लोकसंख्या-सर्गसंख्यानुल्लेखेऽपि,सर्वार्थबोधकः,प्रकाशक-नाम-संखा-स्थानाद्यनुल्लेखेऽपि अर्थबोधे बाधाभावः।



एतद्बोधयितुमपि धन्यवादस्तथाऽपि रामचरितमानसादिग्रन्थस्य चौपाई’-घटकवचनानां यथा साक्षाद् उल्लेखो भावयितुं शक्नुयात् तथा वर्त्तते कश्चन विधिरेत्येव बृहत्कायस्यापि प्रश्नस्य उत्तरापेक्षं लघुकायत्वमुद्दिश्यासीत् प्रश्नो मम, नान्यः। धन्यवादः।



