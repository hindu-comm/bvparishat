+++
title = "011 श्रीमल्ललितालालितः"

+++
[[श्रीमल्ललितालालितः	2014-02-26, 11:09:41 [Source](https://groups.google.com/g/bvparishat/c/8PP6g1jsUMU)]]



  

**श्रीमल्ललितालालितः  
**[www.lalitaalaalitah.com](http://www.lalitaalaalitah.com)

  
  

On Tue, Feb 25, 2014 at 11:02 AM, Rakesh Das \<[rak...@gmail.com]()\> wrote:  

> 
> > There may be an answer in the views of Ramakrishna Paramahamsa. He > states that these three doctrines thoughapparently contradictory to > each other are not actually. >
> 

  

एकस्यैव वस्तुनो बहुधा प्रतिपादनं तदैव भवति यदा तादृशी प्रतिपत्तिः प्रतिपादयितुर्भवति । स चोपदेष्टा तत्राग्रहादेव प्रतिपादने प्रवृत्तो भवति नान्यथा ।  

एवं च भगवत्पादैः शङ्करैः यत्तत्त्वं निर्विशेषत्वेन प्रतिपादितं तत्स्वभावत एव इतरैराचार्य्यैः प्रतिपादनीयेन पारमार्थिकेन भेदेन विशिष्टाद्वैतेन च विरुद्ध्येत इत्यत्र नास्ति संशयः ।  

इदानीं तेषां विरोधस्यावस्तुतां प्रतिपादयतो रामकृष्णस्य वचनं तदैवोपपद्यते यदा तेन आचार्य्यत्रयप्रतिपादिततत्त्वादपि श्रेष्ठं तत्त्रयाविरोधि च किञ्चित्तत्त्वं ज्ञातं स्यात् नान्यथा । न च तथास्ति , तेन स्वतन्त्रं कस्यचिदपि तत्त्वस्याप्रतिपादनात् , प्रत्युत भगवत्पादप्रतिपादिताद्वैतपक्षपातित्वमेव तस्य दृश्यते , इतरमतयोः सोपानत्वेन प्रतिपादनात् ।  

अत एव रामकृष्णोऽपि सत्यान्वेषणकारसम एव , अद्वैतमतपक्षपातित्वात् ।  




> 
> > In the way of Sadhana, the Sadhaka experiences all these three states > i.e. he has to pass through these three states to complete his > sadhana. >
> 

  

एष



 यो नियमः कृतो रामकृष्णेन तस्य मूलं किं शास्त्रवाक्यमस्ति । किं साक्षात् अद्वैतमार्ग्गे प्रवृत्ता न तेन स्वीक्रियन्ते ।  

ननु तेषामपि प्राक् द्वैतसाधना अस्तु इति न नियमभङ्ग इति चेत् ।  

न । न हि रामकृष्णस्यालौकिकार्थदर्शनसामर्थ्यं सर्व्वेषां सम्प्रतिपन्नं यत् तद्वाक्यप्रामाण्यमवश्यमेवाभ्युपगमनीयं तद्रक्षायै च यत्किमपि कल्पनीयम् ।  

किञ्च तस्यानाप्तत्वमेव निश्चीयते , सन्न्यासं गृहीत्वाऽपि पत्नीसङ्ग्रह-स्वविग्रहपूजा-पञ्चमकारसेवनादिदर्शनात् ।  

अत एव न तदुक्त्यन्यथानुपपत्त्या सर्व्वेषां द्वैतादिसाधना कल्पयितुं शक्यते ।  





  

