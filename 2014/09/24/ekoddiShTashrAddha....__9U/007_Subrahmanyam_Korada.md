+++
title = "007 Subrahmanyam Korada"

+++
[[Subrahmanyam Korada	2014-09-28, 19:32:20 [Source](https://groups.google.com/g/bvparishat/c/9Urc2xYwC08)]]



नमो विद्वद्भ्यः

  

प्रातिसांवत्सरिकम् -- इति रूपम् ।  

  

“प्रातिसंवत्सरिक” इत्यस्य प्रयोगो मया नोपलब्धः। यदि वर्तते तर्हि सूचयन्तु।

  

मन्ये ’ प्रातिसांवत्सरिक ’ इति भवतामभिप्रायः ।

  

पश्यन्तु --

  

अत्र प्रातिपदिकम् तावत् - प्रतिसंवत्सर - इति । तस्मात् ठञि आदिवृद्धौ
- प्रातिसंवत्सरिकमिति अनिष्टरूपम् सिद्ध्यति - तस्मात् अनुशतिकादित्वात् उभयपदवृद्धौ - प्रातिसांवत्सरिकम् इति सिद्ध्यति ।

  

यदि संवत्सरशब्दात् (प्रातिपदिकात् ) ठञ् तर्हि सांवत्सरिकम् इति भवति - तदा विग्रहः कः इति विभावयन्तु येन - प्रतिसांवत्सरिकम् - इति सिद्ध्येत ।

  

वृक्षं वृक्षं प्रति प्रतिवृक्षम् - इति सरूपसूत्रे भाष्यम् ।

  

संवत्सरं संवत्सरं प्रतिसंवत्सरम् - तत्र भवः - कालाट्ठञ् - अनुशतिकादि - प्रातिसांवत्सरिकम् ।

  

संवत्सरे भवं सांवत्सरिकम् - सांवत्सरिकम् सांवत्सरिकम् प्रति प्रतिसांवत्सरिकम् - ?

  

" अभिधानलक्षणाः कृत्तद्धितसमासाः " - अभिधानम् = शब्दप्रयोगः ।

  

**" याजुषस्मार्तानुक्रमणिका "** इति प्रमाणभूतः आपस्तम्बसूत्रीयैः बहोः कालात् प्रमाणत्वेन स्वीक्रियते । कर्ता शताधिकवैदिकग्रन्थकर्ता श्री चल्ला लक्ष्मीनृसिम्हशास्त्री (कीर्तिशेषः)।

  

आपस्तम्बसूत्रं च न केवलं आन्ध्रीयैः अपि तु इतरदाक्षिणात्यैः महाराष्टीयैश्च अनुस्रियते ।

  

किञ्च बहुभिः वेदशास्त्रपण्डितैः अस्मद्गुरुभिः महावैयाकरणैः , मम पित्रा वैयाकरणेन घनपाठिना च एवमेव उच्चार्यते स्म ।

अस्त्यत्र आन्ध्रदेशे अविच्छिन्नगुरुशिष्यपरंपरा - तस्मात् शिष्टप्रयोग एव मया स्वीकृतः इति संभावयामि ।

  

धन्यो’स्मि

  

  

  

![](https://ci6.googleusercontent.com/proxy/x7Az90uC0FlqG1NQNJvbQl7YtYRlnWzoqu2O_ZLb9xIKhYpJarh3aZrZ_qlU6_VKMQpRwI5_nDi9FsJOqf0XSQHw_6yv1VK7rhIBScGS2g=s0-d-e1-ft#https://ssl.gstatic.com/ui/v1/icons/mail/images/cleardot.gif)

  

  

  

Dr.Korada Subrahmanyam  
Professor of Sanskrit, CALTS,  
University of Hyderabad,  
Ph:09866110741(M),91-40-23010741(R),040-23133660(O)

*Skype Id: Subrahmanyam Korada*

*Personal Website: [www.korada.org](http://www.korada.org)*  
  
  
  
  

  







