+++
title = "006 Nityanand Misra"

+++
[[Nityanand Misra	2014-09-28, 08:09:50 [Source](https://groups.google.com/g/bvparishat/c/9Urc2xYwC08)]]



  
  
On Thursday, September 25, 2014 9:33:50 PM UTC+5:30, korada wrote:

> 
> > नमो विद्वद्भ्यः >
> 
> >   
> > 
> > 
> > **’प्रतिसांवत्सरिक ’ - इति अपशब्दः** >
> 
> > 
> >   
> > 
> > 
> > यदि धर्मशास्त्रेण मीमांसया च सह चर्च्येत तर्हि सम्मोहः भवेदिति > व्याकरणम् अधुना स्वीक्रियते - >
> 
> > 
> >   
> > 
> > 
> > सम्मोहः = confusion
> > 
> > 
> >   
> > 
> > 
> > प्रतिसंवत्सरम् - ’कालाट्ठञ् ’ ’अनुशतिकादीनां च ’ इति अनुशतिकादेः > आकृतिगणत्वात् उभयपदवृद्धौ -- >
> 
> > 
> >   
> > 
> > 
> > प्रातिसांवत्सरिकम् -- इति रूपम् । >
> 
> > 
> >   
> > 
> > 
> > आकृतिगणत्वादेव आध्यात्मिकम् , आधिदैविकम् इत्यादि सिद्धम् । >
> 
> > 
> >   
> > 
> > 
> > ’ अनुवत्सर ’ इति पाणिनिना पठितम् गणे । >
> 
> > 
> >   
> > 
> > 

  

  

शकानां कूपे “शकन्धु” इति शब्दः। अत्र“शकन्ध्वादिषु पररूपं वाच्यम्”(वा. ६.१.९१) इत्यनेन दीर्घं प्रबाध्य पररूपं जातम्। कर्कस्य कूपे “कर्कन्धु” इति शब्दः। अत्रापि तेनैव वार्त्तिकेन पररूपम्। परन्तु धर्मकृते कूपे स्कान्दे “धर्मान्धु” इति शब्दो न तु “धर्मन्धु” इति (अवलम्बः – वाचस्पत्यम्)। “धर्मान्धु”शब्दस्य साधुता शकन्ध्वादीनामाकृतिगणत्वात्प्रयोगाज्ज्ञायते नतु समानोत्तरपदत्वात्।एवमेवानुशतिकादित्वमपि प्रयोगादेव ज्ञायते। तस्मात्पठितेऽपि “अनुसंवत्सर”शब्देऽनुशतिकादिगणे “प्रतिसंवत्सर”शब्दस्य व्याकरणग्रन्थेषु तस्मिन्नाकृतिगणे पाठाभावात्“प्रातिसांवत्सरिक-प्रतिसांवत्सरिक”इत्यनयोःसाधुत्वे प्रयोग एव प्रमाणं नसमानोत्तरपदत्वमिति मन्ये।

“प्रतिसांवत्सरिक” इत्यस्य प्रयोगो बौधायनगृह्यसूत्रभाष्ये शुद्धिकौमुद्यां चोपलभ्यते –

[http://books.google.com.hk/books?id=qknkAAAAMAAJ&q=प्रतिसांवत्सरिक](http://books.google.com.hk/books?id=qknkAAAAMAAJ&q=प्रतिसांवत्सरिक)

[http://books.google.com.hk/books?id=LDJBAQAAMAAJ&q=प्रतिसांवत्सरिक](http://books.google.com.hk/books?id=LDJBAQAAMAAJ&q=प्रतिसांवत्सरिक)

“प्रातिसंवत्सरिक” इत्यस्य प्रयोगो मया नोपलब्धः। यदि वर्तते तर्हि सूचयन्तु।

  

