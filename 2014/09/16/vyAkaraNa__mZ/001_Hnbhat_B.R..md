+++
title = "001 Hnbhat B.R."

+++
[[Hnbhat B.R.	2014-09-16, 09:49:37 [Source](https://groups.google.com/g/bvparishat/c/mZaDyGYWsyc)]]



"न वेति विभाषा"( 1.1.44) इति विभाषासंज्ञा।  
  
व्यवस्थिता विभाषा व्यवस्थितविभाषा। अस्योदाहरणानि महाभाष्ये दर्शितानि,  
अधस्तात् तत्त्वबोधिन्यां विवृतः स श्लोकः तत्त्वबोधिनीकारैः।  
  
सा च व्यवस्था, क्वचिद् न भावति, क्वचिद् भवत्येव, क्वचिद् भवति, न भवति  
इति लक्ष्यानुसारेण व्यवस्थाश्रयणेन व्यवस्थिता विभाषा। उदाहरणेषु  
स्पष्टं विभाषासूत्राणां व्यवस्था व्याख्याने ---  
  
  
\`देवत्रातो गलो ग्राह इति योगे च सद्विधिः। मिथस्ते न विभाष्यन्ते  
गवाक्षः संशितव्रतः' इति \`शाच्छोरन्यतरस्यामिति सूत्रे भाष्ये  
व्यवस्थापितत्वात्। व्याख्यातं च कैयटेन तत्रैव सूत्रे-- \`देवत्रात ' इति  
संज्ञा। तत्र \`नुदविदोन्दत्राघ्राह्यीभ्योऽन्यतरस्या'मिति न णत्वं  
भवति--देवत्राण इति। किं तु देवत्रात इत्येव। \`ग्रो यङि', \`अचि विभाषा'  
इति प्राण्यह्गे नित्यं लत्वम्। गलः। विषवाचके \`गर' इत्यत्र न भवति।  
\`विभाषा ग्रहः' इति णप्रत्ययो जलचरे भवति-- ग्राहः। ज्योतिषि न, --ग्रहः।  
\`लक्षणहेत्वो'रिति सूत्रे \`नन्वोर्विभाषे'त्यतो विबाषेत्यनुवर्त्त्य  
व्यवस्थितविभाषाश्रयणादितिशब्दयोगे सद्विधिः = शतृशानचौ न भवतः। हन्तीति  
पलायते। वातायने-- \`गवाक्षः'। अन्यत्र त्ववङ्न भवति-- गोऽक्षः। संशितव्रत  
इति बहुव्रीहिः। अत्र \`शाच्छोरन्यतरस्या'मिति संशात इतीत्वविकल्पो न  
भवति। अन्यत्र तु शातः। शितः। ते = पूर्वोक्तनत्वादिविधयो, मिथः  
=परस्परम् एकविषये, न विकल्प्यन्ते-- तत्तद्विधायकसूत्रे  
व्यवस्थितविभाषाश्रयणादिति भावः। क्रियातिपत्तौ तु भूते भविष्यति च  
नित्यं लृङ्। यद्यवर्षिष्यत् सस्यमुपत्स्यम्।\\र्\\न्\\र्  
  
  
व्यवस्थितविभाषाया उदाहरणानि अत्र संगृहीतानि व्याख्यातानि च  

  
On 9/16/14, Jayesh Vyas \<[jmvy...@gmail.com]()\> wrote:  
\> सुधियः! व्याकरणशास्त्रे व्यस्थिताविभाषा इति सिद्धान्तो वर्तते। अस्य हि  
\> सम्यक् ज्ञप्ति: न जाता। अत: सोदाहरणं स्पष्टीकुर्वन्तु।  
\>  

\> --  
\> निराशीर्निर्ममो भूत्वा युध्यस्व विगतज्वरः।। (भ.गी.)  
\> ---  
\> You received this message because you are subscribed to the Google Groups  
\> "भारतीयविद्वत्परिषत्" group.  
\> To unsubscribe from this group and stop receiving emails from it, send an  
\> email to [bvparishat+...@googlegroups.com]().  
\> To post to this group, send email to [bvpar...@googlegroups.com]().  
\> Visit this group at <http://groups.google.com/group/bvparishat>.  
\> For more options, visit <https://groups.google.com/d/optout>.  
\>  

