+++
title = "008 Nityanand Misra"

+++
[[Nityanand Misra	2014-09-29, 05:41:18 [Source](https://groups.google.com/g/bvparishat/c/r2pO21AlcAM)]]



  
  
On Monday, September 29, 2014 4:17:23 AM UTC+5:30, विश्वासो वासुकेयः wrote:

> 
> > 
> > आर्यमिश्रेणानुगृहीतोऽहं कृतार्थी शिवसेनानिना। रसिकान्तराह्लादाय > प्रकाश्यते [आर्कैव्य् > अपि](https://archive.org/details/JagguVakulaBhUShaNaJayantikA)। >
> 
> > 
> > 
> >   
> > 

  

“शिवसेनानिना” इत्यसाधु। “शिवसेनान्या” इत्यनेन भवितव्यम्। शिवस्य सेना शिवसेना। षष्ठीतत्पुरुषः। शिवसेनां नयतीति शिवसेनानीः। “क्विप् च” (पा.सू. ३-२-७६) इत्यनेन “शिवसेना” इत्युपपदे “णीञ् प्रापणे” (धा.पा. ९०१) इति धातोः कर्तरि क्विप्। “णो नः” (पा.सू. ६-१-६५) इत्यनेन नत्वे सर्वापहारिलोपे “शिवसेनानी” इति प्रातिपदिकं जातम्। तस्य “ग्रामणी”वद्रूपाणि। ह्रस्वाभावे “शेषो घ्यसखि” (पा.सू. १-४-७) इत्यस्याप्रवृत्तौ घिसञ्ज्ञाभावः। तृतीयायां विभक्तौ घिसञ्ज्ञाभावे “आङो नाऽस्त्रियाम्” (पा.सू. ७-३-१२०) इत्यस्याप्रवृत्तौ नादेशाभावः। तेन “शिवसेनानिना” इत्यसाधु। “शिवसेनानी आ” इति स्थिते “एरनेकाचोऽसंयोगपूर्वस्य” (पा.सू. ६-४-८२) इत्यनेन यणि “शिवेसेनान्या” इति शुद्धं रूपम्।

  

