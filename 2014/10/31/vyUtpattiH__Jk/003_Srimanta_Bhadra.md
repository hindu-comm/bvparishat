+++
title = "003 Srimanta Bhadra"

+++
[[Srimanta Bhadra	2014-10-31, 16:09:57 [Source](https://groups.google.com/g/bvparishat/c/JkOPWWTBPgo)]]



  
भोः  
कालिदासेनापि याच्ञा इत्येव प्रयुक्तम् । याञ्चा इति पुस्तकेषु मुद्रणदोषः ।किञ्च याच् धातोः नङ् प्रत्ययो न तु नञ् इत्यपि अवधार्यताम्।   
  
  
यजयाचयतविच्छप्रच्छरक्षो नङ् इति सूत्रेण नङ् प्रत्ययो भवतीति ज्ञायते, तथापि आप्टेमहोदयेन तथोक्तत्वात्तथोक्तम्। मम जिज्ञासा तत्रैव आसीत् याञ्चा इति विद्यते न वा। संशयनिराकरणाय दोषप्रदर्शनाय च भूयो भूयो धन्यवादाः प्रदीयन्ते।   
एवं सति सनिस्त्वध्येषणा याञ्चाऽभिशस्तिर्याचनार्थना ।।२-७-३२।। इति अमरकोशे विद्यमानः पाठः अयुक्त एवेति मन्तव्यं वा। स च पाठः उपलभ्यमानेषु पुस्तकेषु प्रायेण दृश्यते। धन्यवादाः

