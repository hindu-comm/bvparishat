+++
title = "032 Nityanand Misra"

+++
[[Nityanand Misra	2014-10-04, 07:33:13 [Source](https://groups.google.com/g/bvparishat/c/HenZWndN-yg)]]



  

Please excuse any typos. Here is an attempt to grammatically explain the तरोरिव reading.  

तृणादपि सुनीचेन तरोरिव सहिष्णुना। अमानिना मानदेन कीर्तनीयः सदा हरिः॥

अत्र देहलीदीपकनयायेन “अपि” “इव” चोभयत्रान्वीयताम्। एवं तर्हि

अन्वयः – अमानिना मानदेन तृणात् अपि सुनीचेन \[इव\] तरोः \[अपि\] सहिष्णुना इव हरिः सदा कीर्तनीयः

वाच्यपरिवर्तनम् – अमानी मानदः तृणात् अपि सुनीचः \[इव\] तरोः \[अपि\] सहिष्णुः इव हरिं सदा कीर्तयेत्

विशेषः - अमानेन अमानिना इत्यनयोरीषदन्तरम्। न मानो यस्य स अमानः तेन अमानेन। यदि “अमानिना” इत्यस्यापि न मानम् अमानम् अमानमस्त्यस्य इति अमानी तेन अमानिना इत्यरर्थः स्यात्तर्हि “न कर्मधारयान्मत्वर्थीयो बहुव्रीहिश्चेत्तदर्थप्रतिपत्तिकरः” इति नियमस्य का गतिः। बहुव्रीहावेवाभीष्टार्थसिद्धौ कर्मधारयान्मत्वर्थीयो नोपयुज्यते। अत एवात्र भूयस्त्वे प्राशस्त्ये नित्ययोगे वा णिनिः। सोऽर्थो अमानेन इति बहुव्रीहौ नैव संभवति। तथा च –

भूमनिन्दाप्रशंसासु नित्ययोगेऽतिशायने। सम्बन्धेऽस्तिविवक्षायां भवन्ति मतुबादयः॥ भा.पा.सू. ५-२-९४

न मानम् अमानम्। भूयः प्रशस्तं नित्ययुक्तं वा अमानं यस्य स अमानी तेन अमानिना।

अर्थः - प्रशस्तामानयुक्तेन मानदेन हरिः सदा कीर्तनीयः। कथं भूत्वा तेन हरिः कीर्तनीय इत्यपेक्षायामाह - "तृणात् अपि सुनीचेन \[इव\] तरोः \[अपि\] सहिष्णुना इव।" तृणादपि सुनीच इव धूलिकण इवेत्यर्थः तरोरपि सहिष्णु इव भूमिरिवेत्यर्थः।

English meaning: Hari must be ever praised by him whose modesty is praiseworthy and who honours \[others\], as if \[he were\] lower than even the grass (i.e. as low as a speck of dust) and more tolerant than a tree (i.e. as tolerant as the earth).



