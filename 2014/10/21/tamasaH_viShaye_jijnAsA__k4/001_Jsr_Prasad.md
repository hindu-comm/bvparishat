+++
title = "001 Jsr Prasad"

+++
[[Jsr Prasad	2014-10-22, 14:25:35 [Source](https://groups.google.com/g/bvparishat/c/k48QkRrUwaU)]]



नमो विद्वभ्यः ।  
  

जिज्ञासितविषये इदमत्र बोधनं न, किन्तु स्मारणमेवेतीत्यधो दृश्यताम् ।  

  
१) रजस्तमश्चाभिभूय... गीता (१४.१०) ।  

  
२) तमश्चाज्ञानजं भिन्नम् तस्मै पाणिनये नम इत्यादि ।  
  

३) तमस् - मनोदोषः वैद्यकानां मते ।  
  

४) रजस्तमोभ्यां निर्मुक्ता... इति आप्तलक्षणकथनावसरे चरकः ।  
  

५) अन्धं तमः प्रविशन्ति येऽविद्यामुपासते ।  
ततो भूय इव ते तमो य उ विद्यायाँ रताः ॥९॥ इति ईशोपनिषत् ।  
  

६) तमोऽविवेको मोहस्स्यादन्तःकरणविभ्रमः ।  

महामोहस्तु विज्ञेयो भाग्यभोगसुखैषणा ।।  
मरणं ह्यन्धतामिस्रं तामिस्रं क्रोध उच्यते ।  
अविद्या पञ्चपर्वैषा प्रादुर्भूता महात्मनः ।। (विष्णुपुराणे ? )  
  

७) ससर्ज च्छाययाऽविद्यां पञ्चपर्वाणमग्रतः ।  
तामिस्रमन्धतामिस्रं तमो मोहो महातमः ।। (श्रीमद्भागवते ३.२०.१८)  
  
८) तमः खलु चलं नीलं परापरविभागवत् ।  
प्रसिद्धद्रव्यवैधर्म्यान्नवभ्यो भेत्तुमर्हति ।।  
इति मीमांसकाः तमसः पदार्थत्वं कल्पयन्ति । नैयायिकास्तु तन्निराकृत्य आलोकाभाव एव तम इति व्यवस्थापयन्ति ।  
  

९) अष्टादशपुराणानां 'सात्त्विक-राजसिक-तामसिक'विभागोप्यस्तीति तु विदितमेव ।  

  

अवशिष्टे तु विद्वांसः प्रमाणम् ।  
  
दीपावलीशुभाशयैस्सह ।  
  

भवदीयः  

आञ्जनेयप्रसादः  

  

2014-10-21 18:52 GMT+05:30 Vishwanath Sunkasala \<[sunkasa...@gmail.com]()\>:  

> 
> > सर्वेभ्य विद्वद्भ्यः दीपावलिपर्वणः शुभाशयाः । अवसरेस्मिन् भारयीनां > विशेषतः विविधशास्त्राणां ’तमसः विषये अभिप्रायाः के इति अहं ज्ञातुं > ईहे । कृपया मां बोधयन्त्विति प्रार्थये । तमो विषयक चर्चा अत्र पूर्वं > प्रवृत्ता स्यात्, यदीत्थं Link दीयताम् । धन्यवादाः । >
> 
> > विश्वनाथ हेगडे सुंकसाळ >
> 
> > 

  

--  
Dr. Jsra Prasad,  
Asst. Professor, Dept. of Sanskrit Studies  
University of Hyderabad, Prof. C.R. Rao Road,  
Hyderabad - 500 046 Tel: 040-2313 3803  

