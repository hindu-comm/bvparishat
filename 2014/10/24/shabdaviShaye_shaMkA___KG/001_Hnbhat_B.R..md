+++
title = "001 Hnbhat B.R."

+++
[[Hnbhat B.R.	2014-10-24, 19:01:23 [Source](https://groups.google.com/g/bvparishat/c/KGM94tJCTsk)]]



2014-10-24 13:23 GMT+05:30 mvnpavana kumara Sharma \<[mvnpa...@gmail.com]()\>:  

> नमो विद्वद्भ्य:। और्ध्वदेहिक: , आौर्ध्वदैहिक: इत्यत्र क: शब्दस्साधु:? > ग्रन्थेषूभयथा दृश्यते। विद्वांसो अनुगृह्णन्तु।  
>   

  

ऊर्ध्वदेहाच् च। और्ध्वदेहिकम्। अनेनान्तर्गणसूत्रेण "तत्र भवः" ठञ्।

  

"अनुशतिकादीनां च। , ७।३।२०" इत्युभयपदवृद्धौ, और्ध्वदैहिकः। अनुशतकादीनामाकृतिगणत्वाङ्गीकरेण, ऊर्ध्वदेहशब्दात् ठञ्प्रत्यये, ऊर्ध्वदैहिकशब्दस्य उभयपदवृद्धिः साधयितुं शक्यते। और्ध्वदेहिकः इति अनुशतिकादित्वाभावेन, आदिवृद्धौ, और्ध्वदेहिक इत्येव साधुः काशिकाकारप्रयोगः।  

  

अनुशतिकादिषु इहलोक, परलोकयोरेव पाठात्, ऊर्ध्वदेहशब्दस्य काशिकागणपाठेऽनुपादानाच्च, और्ध्वदेहिकः इत्येव साधुः।

  

  

