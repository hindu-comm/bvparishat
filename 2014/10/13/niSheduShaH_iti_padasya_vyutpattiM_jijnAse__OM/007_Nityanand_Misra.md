+++
title = "007 Nityanand Misra"

+++
[[Nityanand Misra	2014-10-15, 08:12:22 [Source](https://groups.google.com/g/bvparishat/c/OMIKdN7uQpg)]]



  
  
On Wednesday, October 15, 2014 7:32:09 AM UTC+5:30, विश्वासो वासुकेयः wrote:

> 
> > सुष्ठु बोधितं, भद्रमुखाः। अपरस्मिन् प्रश्नोत्तरसूत्रमधुना दृष्टं > क्वसुँ-विधान-प्रकाशकम् > -<https://groups.google.com/d/msg/samskrita/O-ArQvKXvO8/bYaAghTxkFYJ>।  
>   
> > 

  

प्रश्नः - किञ्च विदुषि क्वसोर्विधानं कुतः?

उत्तरम् - विदुषि क्वसुप्रत्ययो नास्ति। तत्र तु वसुरेव। ‘विदँ ज्ञाने’ (धा॰पा॰ १०६४) इत्यस्माद्धातोर्लटि ‘लटः शतृशानचावप्रथमासमानाधिकरणे’ (पा॰सू॰ ३.२.१२४) इत्यनेन लटः शतर्यादेशे ‘विदेः शतुर्वसुः’ (पा॰सू॰ ७.१.३६) इत्यनेन शतुर्वसुरादेशः। क्वसुः कित्प्रत्ययः। वसुरकित्प्रत्ययः। क्वसुवस्वोरियदेवान्तरम्। क्वसोः कित्करणं ‘अनूषिवान्’ इत्यादीनां सिद्धौ ‘वचिस्वपियजादीनां किति’ (पा॰सू॰ ६.१.१५) इत्यनेन सम्प्रसारणे चरितार्थम्। अन्यथा ‘xअनुवसिवान्’ इत्यनिष्टरूपं स्यात्। उभयोः सार्वधातुकत्वात् ‘सार्वधातुकमपित्’ (पा॰सू॰ १.२.४) इत्यनेन ङित्त्वं सिद्धमेव। तस्मादुभयत्र लघूपधगुणः ‘ग्क्ङिति च’ (पा॰सू॰ १.१.५) इत्यनेन बाधितः। अन्यथा ‘विद्वान्’ इतीष्टरूपस्थाने ‘xवेद्वान्’ इत्यनिष्टरूपं स्यात्।



