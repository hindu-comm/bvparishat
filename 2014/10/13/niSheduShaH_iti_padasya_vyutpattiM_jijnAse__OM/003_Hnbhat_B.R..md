+++
title = "003 Hnbhat B.R."

+++
[[Hnbhat B.R.	2014-10-13, 07:20:12 [Source](https://groups.google.com/g/bvparishat/c/OMIKdN7uQpg)]]



क्वसोः भूते छन्दसि लिट आदेशविधानात् तत्र नित्यं क्वस्वादेशः। भाषायां लिडपि भवति।

  

नित्यानन्दमहभागैरशेषा प्रक्रिया उक्ता, निषेदिवस्-शब्दस्य पुंलिङ्गे ङसि-ङसोः। अनुक्तपूरणमेव मया क्रियते, द्वितीयाबहुवचने च तदेव रूपं भवति। प्रक्रिया तु सैव, अनुबन्धलोपादिः। निषेदिवस्+अस्।

  

स्त्रीलिङ्गे, निषेदुषी इति रूपम्। उगित्त्वात् , "उगितश्च" ४।१।६ इति ङीप्()। षत्वं पूर्ववदेव।  

  

निषेदुपीमिति पदविवरणे, "षद्लृ विशरणादौ। \`लिटि धतो'रिति द्वित्वे \`अत एकहल्मध्ये' इत्येत्त्वाभ्यासलोपौ। \`उगितश्चे'ति ङीपि \`वसो'रिति सम्प्रसारमए वलादित्वाऽभावान्नेट्। \`सदिरप्रते'रिति षत्वम्। पुंसि तु निषेदिवान्।" इति बालमनोरमाकाराः।  

  

  



