+++
title = "020 Usha Sanka"

+++
[[Usha Sanka	2014-10-19, 22:44:42 [Source](https://groups.google.com/g/bvparishat/c/0k9NCrIwcHU)]]



*पाणिनीये धातुपाठे लभ् धातुः प्राप्त्यर्थको वर्तते (डुलभष् प्राप्तौ)। काशकृत्स्नेऽपि प्राप्त्यर्थक एव, न तु हिंसार्थकः ।  
*

नमस्ते

किं पाणिनीये धातुपाठे सोपसर्गकाः धातवः सन्ति..? यावन्मया ज्ञायते तत्र केवलधातवः एव सन्ति। अतः आ-लभ् इति सन्दर्भे केवलधातुपाठः न उट्टङ्कयितुं शक्यते।



*"आ+लम्भ्" तु हिंसार्थे शास्त्रेषु दृश्यते, परम् "आ+लभ्" कुत्रापि हिंसार्थे मया न दृष्टः ।(यदि केनदिल्लभ्येत तर्हि कृपया सूचयेन्माम्) ।*  

चारुदेवशास्त्रिमहोदयैः विरचितायां उपसर्गार्थचन्द्रिकायां आ-लभ् इति सोपसर्गकधातोः के अर्थाः दत्ताः इति दृष्टम् उत न.. ज्ञाप्यताम्। यदि न दृष्टपूर्वं तत् पुस्तकं तर्हि अहं दृष्ट्वा वक्ष्यामि।

  

किञ्चित् निवेदयितुमिच्छामि (शीतल-) सम्मुखम्। कृपया यदा शास्त्रमधिकृत्य कश्चित् प्रश्नः क्रियते तर्हि तदधिकृत्य *एव* उत्तरं दीयताम्। न तु नारी-शक्ति-आधिक्यमित्यादिकान् विषयान् प्रस्तूय विद्वज्जनानां समयः व्यर्थीक्रियतामिति प्रार्थये। नारीमुक्ति-इत्यादि- विषयानां चिन्तनार्थं बहूनि स्थलानि सन्ति लोके। विद्वत्-परिषदि संस्कृतशास्त्रचर्चाः एव भान्ति।
भवत्याः धारणाः याः काः अपि सन्तु, तेषां अस्थल-प्रस्तावनेन पण्डितानां समाधानानि प्रश्नकर्तुः आशयात् दूरीभूय भवत्सदृशानां अपोहानां अपाकरणं प्रति गच्छन्ति। यथा विद्वज्जनैः उक्तम्, तथा सन्दर्भात् छित्त्वा (out of context) वाक्यानि उद्घाट्य तेषां अर्थान् (प्रयोजनान्) परिवर्त्य ये वक्रार्थाः यथासम्भवं क्रियन्ते - तदर्थं विद्वत्-परिषद् वेदिका मा भूदिति मात्रं ममाशयः। क्षम्यताम् यदि अधिकमुक्तम्।

एतत् केवला मम प्रार्थना। अन्यथा मा चिन्तयतु।

  



****"-यद्गत्वा न निवर्तन्ते तद्धाम परमं मम"****  

