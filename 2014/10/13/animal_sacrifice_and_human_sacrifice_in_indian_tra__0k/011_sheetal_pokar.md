+++
title = "011 sheetal pokar"

+++
[[sheetal pokar	2014-10-15, 15:03:32 [Source](https://groups.google.com/g/bvparishat/c/0k9NCrIwcHU)]]



क्षम्यताम् । हिन्दीभाषायाः प्रयोगोऽकारि ।

  

The statement भारतीय संस्कृति में पुरुष को स्त्री की अपेक्षा श्रेष्ठ माना जाता है is even more problematic. Which evidences in 'Indian culture' indicate that the culture treats men superior to women?

  

श्रूयतां तुलसीदासः - "ढोल गंवार शूद्र पशु नारी, ये सब ताडन के अधिकारी" ।

  

अथ चाद्वैतस्य महान्तमाचार्यं शंकरमपि शृण्वन्तु - "द्वारं किमेकं नरकस्य नारी " ।

  

अन्यच्च चाणक्योऽपि स्वीये चाणक्यप्रणीतसूत्रेषु वदति - " स्त्री नाम सर्वाशुभानां क्षेत्रम्(४७७), न च स्त्रीणां पुरुषपरीक्षा (४७८), अशुभद्वेषिणः स्त्रीषु न प्रसक्ताः (४८०), स्त्रीषु किञ्चिदपि न विश्वसेत् (३६०)," ।

  

यथा शास्त्रेष्वनेकत्र स्त्रीणां निन्दा दरीदृश्यते न तथा पुरुषाणाम् ।

  

वर्तमानेऽपि समाजे यदि कस्याश्चिदपि स्त्रीया बालका न सन्ति केवलं वा बालिकामेव सूते न तु बालकं चेत् सैव निन्द्यते न कदापि पुरुषः। कथम् ?? अद्यापि स्त्रीणां वेदपाठेऽधिकारो नास्ति । कथम् ?? पुरा काले बालिका दुग्धं पाययित्वा मार्यन्ते स्म । अद्यत्वे भ्रूणहत्यया (विज्ञानविकासात् !!!)। विधवाऽविवाहः, सतीप्रथा, याचितक-ग्रहणप्रथा(दहेजप्रथा)... इत्यादयः किं सूचयन्ति ?? इत्यलमतिविस्तरेण ।

  

मम दृष्टौ दुर्गा भगवतः काचिच्छक्तिर्नाम या दुर्गमनीया काठिन्येन ज्ञातव्या प्राप्तव्या वाऽस्ति । बलिर्नाम समर्पणम् । नरबलौ पुरुषोऽहंकारस्य प्रतीकम् । दुर्गा तदैव सुगा भवति यदा मनुष्यः स्वकीयाहंकारस्य बलिं ददाति अर्थात् अहंकारं त्यजति । अस्तु ।



