+++
title = "002 Hnbhat B.R."

+++
[[Hnbhat B.R.	2014-01-29, 15:40:09 [Source](https://groups.google.com/g/bvparishat/c/QdZTHGCznsE)]]



  

  
  

2014-01-29 Dr. Tirumala Kulakarni \<[tkula...@gmail.com]()\>

  

> राजशेखरस्य काव्यमीमांसातः उद्धृतमिदं पद्यम् आद्यन्तपदवर्जं > तिङन्तमयम्!  
>   
> त्वं पासि हंसि तनुषे मनुषे बिभर्षि  
>   विभ्राजसे सृजसि संहरसे विरौषि ।  
> आस्से निरस्यसि सरस्यसि\* रासि लासि  
>   सङ्क्रीडसे ब्रुडसि मेधसि\* मोदसे च ॥  
>   
> सरस्यति मेधसि रूपयोः धातुः कः?  
>   

  

"मिदृ

 मेदृ मेधाहिंसनयोः" इति माधवीय-धातुपाठे, भ्वादौ् दैवादीनां पाठानुसारेण, मेधार्थे पठितौ धातू। क्षीरस्वामिना तु थान्तावेतौ पठितौ। मिथृ - मेथृ इति। "षिद्भिदादिभ्यो ऽङ् ३।३।१०४" इति सूत्रे भिदादिगणे, मेधाशब्दस्य पाठात्, मिधृ-मेधृ इति धान्तावाह न्यसकारः इति माधवः। भोजराजमतेन मिधृ धातुरेव पठ्यते अङ्विधौ मेधाशब्दव्युत्पत्तौ। उभयोरपि मेधार्थे, मेधसि इति रूपम्। मिधृ धातोस्तु गुणोऽपि निपातनात्, न्यासकारस्य मते, मेधृ-धातोरेवाङ् प्रत्यये मेधा इति रूपम्। मिधृ-धातोस्तु, ङित्प्रत्यये लघूपधगुणाभावात्। उभयोरपि, मध्यमपुरुषैकवचने, मेधसि इति रूपम्।



