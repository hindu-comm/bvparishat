+++
title = "002 Hnbhat B.R."

+++
[[Hnbhat B.R.	2014-01-26, 13:13:34 [Source](https://groups.google.com/g/bvparishat/c/yUYbgrcmqWg)]]





  

षड्भाषाचन्द्रिकाकारः

संस्कृता इति भाषापरत्वेन प्रयुक्तवान् 

\-

  

भाषा द्विधा संस्कृता चा प्राकृती चेति भेदत:।

  

कौमार

  

\-

पाणिनीयादि-संस्कृता*संस्कृता*मता।

  

प्रकृते: संस्कृता यास्तु विकृति: प्राकृता मता।

  

इति। प्रयोगानुसारेण ज्ञेयम्।

  

भवदुद्धृते वाल्मीकिप्रयोगेऽप्येवमेव ---

  

  

"यदि वाचं व्याहरिष्यामि मानुषीमिव संस्कृताम्" इति  

  

इति बह्वीषु चर्चासु उद्धृते वाक्ये,

  

मानुषीमिवे संस्कृतां वाचं व्याहरिष्यामीति संस्कृतभाषापरत्वेन प्रयोगो वा, संस्कारसहितां वाचमिति मनुष्यवाचो विशेषणं वा इति स्वयमेव निर्णेयम्, हनूमतो तिर्यक्त्वात् मानुषव्याहारे रावण इति मत्वा बिभेष्यतीति प्रकरणात्।

  

"संकारवत्येव गिरा मनीषी" इति कालिदासप्रयोगेऽप्येवमेव।

  

संस्कृतमिति, संस्कृता इति च प्रयोगा एव प्रदर्शिता। पाणिनीयशिक्षायाम्, अन्यत्र च।

  

दण्डिना च, संस्कृतं नाम वाङ्मयं दैवी वाक् इत्येव नपुंसकलिङ्गे एव प्रयुकः, भाषापरत्वेन दैवी वागिति देवभाषापरत्वेन।

  

  

  

