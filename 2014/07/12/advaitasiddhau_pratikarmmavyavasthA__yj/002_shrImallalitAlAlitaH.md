+++
title = "002 श्रीमल्ललितालालितः"

+++
[[श्रीमल्ललितालालितः	2014-07-16, 09:12:05 [Source](https://groups.google.com/g/bvparishat/c/yjmjIV-MGEA)]]



एतदत्र

दृश्यताम् :  

१  
"'

आवरणाभिभवः सर्व्वेषु पक्षेषु

' -

इति

मतसङ्कर इष्ट एव" - इति 

गणेशभट्टः ।  
  
तन्न ।

 

य

स्मिन्पक्षे

विषयावच्छिन्नचैतन्ये आवरणमेव नास्ति

, 

तदा वृत्त्या आवरणस्याभिभवः क्रियते इति कथम् ।  
न च सर्व्वेषु पक्षेषु आवरणमस्त्येव इति वाच्यम् ।  
उपरागार्थत्वपक्षे जीवस्यासङ्गत्वादेवाभानसिद्धावावरणस्याकल्पनात् । अन्तःकरणावच्छिन्नजीवपक्षेऽपि सम्बन्धाभावमात्रेणाभानम् ।  
  
अनावृतचैतन्योपरागोऽपेक्षित इत्येतावता न वृत्त्या आवरणाभिभवः कृत इति वक्तुं शक्यते , अभिभवप्रतियोगिन आवरणस्याभावात् ।  
  

२  


सम्बन्धार्थत्वपक्षे तु सम्बन्ध आवरणाभिभवश्च इति

सर्व्वत्र 

कार्य्यद्वयम् -

 

इति गणेशभट्टः ।  
  
नैवम् । सम्बन्धार्थत्वपक्षेऽपि ब्रह्मेतरेषु सम्बन्धार्थैव वृत्तिः

,

 ब्रह्मणि तु आवरणाभिभवा

र्थैव

 -

 

इति

****

**चन्द्रिकाकारः** । तथा च उपरागार्थत्वपक्षे

 कार्य्यद्वयाभिधानं विषयभेदात् , न तु स्वभावात् ।  

****

**विवरणं** तु मया न दृष्टं

, स्थलं सूचयन्तु ।  


किन्तु

****

**सिद्धान्तबिन्दौ** यत् स्थलं समर्थनाय सूचितं तत्

भवदभिप्रेतं न साधयति । तथा हि **चन्द्रिकायां ब्रह्मानन्दाः** - "**उक्तं च सिद्धान्तबिन्दौ - "जीवस्य जगदुपादानत्वे आवरणाभिभवार्था , ब्रह्मणस्तत्त्वे तु आवरणाभिभवार्था प्रमातृचिदुपरागार्था च" - इति । ब्रह्मण्यावरणाभिभवार्था , अन्यत्र प्रमात्रुपरागार्था इति द्वितीयकल्पार्थः** ।" - इति । एतत् उपरागार्थत्वाभेदाभिव्यक्त्यर्थत्वपक्षयोः समानम् ।  

अत एव , **चन्द्रिकायां** यत् एवकारशेषत्वेन द्वितीयपक्षस्य व्याख्यानेन आद्यपक्षे उपरागावरणभङ्गेतिकार्य्यद्वयं समर्थितं तत् तत्रैवोक्तया दिशा विषयभेदात् वक्तव्यम् । तथा हि - ब्रह्मणि तादात्म्यात्मकस्य जीवोपरागस्य सत्त्वात् नोपरागार्थं वृत्त्यपेक्षा ; न च वृत्तिप्रयुक्तोपरागस्यैव भाननियामकता इति वाच्यम् , अविद्यातद्वृत्तिमनस्तत्परिणामेषु तदस्वीकारात् ; अत एव ब्रह्मण्यावरणं कल्पयित्वैव 'ब्रह्म न जानामि' - इतिव्यवहार उपपादनीयः ; अन्यत्र तूपरागाभावात् तदुपपत्तिः ।  
  

  
३  
उपरागार्थवृत्तिपक्षः अभेदाभिव्यक्त्यर्थवृत्तिपक्षात् न भिद्यते - इति गणेशभट्टः ।  
  

न । भाननियामकभेदानवगममूलत्वात् वृत्तिप्रयोजनानां भेदानवगतेः ।  
तथा हि - आद्यपक्षे भानम् उपरागनियतम् इति उपरागार्थं वृत्तिरपेक्षिता कुत्रचित् विषये , व्याख्यानभेदे तु सर्व्वत्र ;  

द्वितीयपक्षे तत् आवरणाभिभवनियतम् इति तदर्थं वृत्त्यपेक्षा सर्व्वत्र ;  

तृतीयपक्षे नोपरागेण भानं , किन्तु चैतन्ययोः चैतन्यानां वा भेदनाशेनैव इति अभेदाभिव्यक्त्यर्था वृत्तिः ।  

न हि अभेदः सम्बन्ध इति अद्वैतिनः स्वीकुर्वन्ति , येन अभेद उपरागः स्यात् । तस्य तथात्वेऽपि वा आद्यपक्षे जीवस्यासङ्गत्वात् न स्वाभाविक उपरागो येन तदभिव्यक्तिः स्यात् ; तृतीये तु पक्षे चैतन्यानामभेदः स्वाभाविको भेदनाशेनाभिव्यज्यते - इति स्पष्टो भेदः ।  

किञ्च , साक्षात्क्रियते इतिव्यवहारः अभेदाभिव्यक्तिः या मनोवच्छिन्नत्वानवच्छिन्नत्वप्रयुक्तस्य भेदस्य वृत्तिप्रयुक्तनाशात् जायते । न चैषैवोपरागः , तस्य स्वप्रतिबिम्बाश्रयवृत्त्युपरागप्रतिबिम्बान्यतरात्मकत्वात् ।  

  

  

  
४  
अल्पप्रासङ्गिकमत्र लिख्यते किञ्चित् -

  

  
अत्रोपरागार्थत्वपक्षे उपरागपदार्थो निरूप्यते येन अभेदाभिव्यक्तिपदार्थात् तद्भेदो भायात् -  

  
तथा हि - जीवचैतन्यस्य साक्षात् अविद्यातद्वृत्त्यन्तःकरणतत्परिणामेष्वेव स्वच्छेषु साक्षात् प्रतिबिम्बात्मक उपरागः , तद्द्वारा च विषयेषु स्वप्रतिबिम्बाश्रयवृत्तिसंश्लेषात्मकः । अत्र वृत्तेर्विषये संश्लेषः परोक्षस्थले आकाराख्य एवोपरागः , अपरोक्षस्थले तु आकारख्यः संयोगादिश्च इत्युभयात्मकः । एतादृशोपरागस्वीकारे एव अमिन्पक्षे ब्रह्मणि आवरणस्वीकारः , तेन च विषयभेदेन कार्य्यद्वयस्वीकारः पूर्व्वोक्तदिशा ।  

  
उपरागस्य अन्यथा वर्णने त्वयं दोषो न । तथा हि - विषये जीवचैतन्यस्य भाननियामकोपरागः प्रतिबिम्बात्मक एव । स च यथा अविद्यातद्वृत्तिमनस्तत्परिणामेषु तथा वृत्तिसंयुक्ते घटादावपि । ब्रह्मण्यपि वृत्तिसंयुक्ते एव । अत एव , अस्मिन्व्याख्याने उपरागार्थैव वृत्तिः , न तु आवरणाभिभवार्थापि । अत एव एवकारशेषत्वेन व्याख्यानमपि नास्मिन्पक्षे ।  

  
  

इत्थं पुनर्मूलपत्रे समर्थिते तत्समाधानाय यत्यतां विद्यानिरतैः ।  
  



``` -- 
श्रीमल्ललितालालितः www.lalitaalaalitah.com ```

