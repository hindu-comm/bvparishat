+++
title = "001 Nityanand Misra"

+++
[[Nityanand Misra	2014-07-31, 05:02:27 [Source](https://groups.google.com/g/bvparishat/c/K9WnBoF4y9o)]]



  
Please excuse typos if any

  
  
On Wednesday, July 30, 2014 6:36:57 PM UTC+8, Janakisharan wrote:

> 
> > 
> > 
> > 
> > मान्याः  
> > 
> > मदीया इयं जिज्ञासा यत् सर्वादिगणे पठितत्वात् ’विश्व’ इति शब्दस्य > सप्तम्यैकवचने "विश्वस्मिन्" इति रूपं भवति। >
> 
> > 
> > 

  

साधूक्तम्। सर्वनामसञ्ज्ञायाम् –

विश्व ङि -> ङसिङ्योः स्मात्स्मिनौ (पा॰सू॰\~७.१.१५) -> विश्व स्मिन् -> विश्वस्मिन्।



> 
> > 
> > 
> > परं "पूर्वपरावरदक्षिणो० (१-१-३४) इति सूत्रेण पूर्वादिशब्दानां रूपद्वयं > भवति यथा "पूर्वस्मिन्", "पूर्वे" इति। >
> 
> > 
> > 

  

मैवम्। पूर्वपरावरदक्षिणोत्तरापराधराणि व्यवस्थायामसंज्ञायाम् (पा॰सू॰\~१.१.३४) इति सूत्रं सप्तम्यां न प्रवर्तते। यतो ह्यस्मिन् सूत्रे विभाषा जसि (पा॰सू॰\~१.१.३२) इति सम्पूर्णं सूत्रमनुवृत्तम्। तेन जसि विभक्तावेव विकल्पो विधीयते।

सप्तम्यां पूर्वादीनां पूर्वादिभ्यो नवभ्यो वा (पा॰सू॰\~७.१.१६) इत्यनेन वैकल्पिको स्मिन् आदेशो भवति। तस्मादेव सप्तम्यां रूपद्वयं बोध्यम्।

पूर्व ङि -> ङसिङ्योः स्मात्स्मिनौ (पा॰सू॰\~७.१.१५) -> पूर्वादिभ्यो नवभ्यो वा (पा॰सू॰\~७.१.१६) -> पूर्व स्मिन् -> पूर्वस्मिन्। पक्षे पूर्व ङि -> पूर्व इ -> आद्गुणः (पा॰सू॰\~६.१.८७) -> पूर्वे।

  


> 
> > 
> > 
> > तथैव "विश्व" इति शब्दस्यापि रूपद्वयं भवति वा? किं > "संज्ञोपसर्जनीभूतास्तु सर्वादयः" इति वार्तिकेन अत्र विकल्पो विधीयते? > यतो हि क्वचित्प्रयोगेषु "विश्वेऽस्मिन्" इति प्रयोगो दृष्टः। किमयं > प्रयोगःसाधुः उत प्रामादिकः। कृपया ससूत्रं सोदाहरणं विस्तारयन्तु। यदि > इह पूर्वचर्चा अस्ति तर्हि तस्याः सूत्रं (thread) प्रेषयन्तु।  
> > 
> > 
> > 

> 
> > 
> > सादरं  
> > 
> > जानकीशरणः  
> > 

  

सर्वनामसञ्ज्ञायां रूपद्वयं न भवति। तत्र विश्वस्मिन् इत्येव। विश्व इत्यस्य पूर्वादिषु नवशब्देषु पाठाभावात्।

परन्तु यदा विश्व इत्यस्य सर्वनामसञ्ज्ञा न तदा विश्वे इति साधु। यतो ह्यसत्यां सर्वनामसञ्ज्ञायां ङसिङ्योः स्मात्स्मिनौ (पा॰सू॰\~७.१.१५) इति सूत्रमेव न प्रवर्तते। सर्वादीनां सर्वनामसंज्ञाऽर्थाधीनेत्यत्र किं प्रमाणम्। यथासंख्यमनुदेशः समानाम् (पा॰सू॰\~१.३.१०) इति सूत्रकारप्रवृत्तिरत्र प्रमाणम्। सम शब्दस्य द्वावर्थौ – सर्व तुल्य चेति। यदा समशब्दः सर्ववाचकस्तदा सर्वनामसंज्ञा भवति समेषाम् इति रूपं च भवति। यदा समशब्दस्तुल्यवाचकस्तदा सर्वनामसंज्ञा न भवति समानाम् इति रूपं च भवति। एवमेव यदा विश्व शब्दो सकलवाचकस्तदा सर्वनामसंज्ञा भवति। तस्मात् विश्वस्मिन् इति रूपं भवति –

विश्व ङि -> ङसिङ्योः स्मात्स्मिनौ (पा॰सू॰\~७.१.१५) -> विश्व स्मिन् -> विश्वस्मिन्।

यदा तु स संसारवाचकस्तदा सर्वनामसंज्ञा न भवति। तस्मात् विश्वे इति रूपं भवति।

विश्व ङि -> विश्व इ -> आद्गुणः (पा॰सू॰\~६.१.८७) -> विश्वे।

प्रमाणं चात्र वाचस्पत्यम् –

विश्व – न॰ विश्-व (१) जगति संसारे (२) तदभिमानिनि जीवे पु॰ व्यस्तस्थूलदेहे प्रवेशात्तस्य तथात्वं वेदान्तसारे उक्तम् (३) श्राद्धदेवविशेषे पु॰ब॰व॰ (४) सकले त्रि॰ तदर्थेऽस्य सर्वनामता। ...

एतेन “विश्वस्मिन् विश्वे” (=in the whole word, सम्पूर्ण संसार में, આખા વિશ્વ માં) इति शिष्टप्रयोगो सङ्गच्छते। यथा अध्यात्मरामयणेऽपाणिनीयप्रयोगाणां विमर्शः इति ग्रन्थे प्रस्तावनायां मम गुरुभिः कृतः –

“अस्य (वैष्णवसम्प्रदायस्य) प्रायशो विश्वस्मिन् विश्वे प्रचारः प्रसारश्च।”

  

