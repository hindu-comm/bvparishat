+++
title = "005 Nityanand Misra"

+++
[[Nityanand Misra	2014-07-13, 17:30:09 [Source](https://groups.google.com/g/bvparishat/c/QivNKhfOGas)]]



  
  
On Sunday, July 13, 2014 5:30:26 PM UTC+8, vishnu namboodiri k wrote:

> 
> > श्रीमन् कौसल्या सुप्रजाः इति व्यस्तं युक्तम्, सम्बोधने हि सुप्रजो > रामेति स्यात् ? vishnunamboodiri.  
> > 
> > 
> >   
> > 

  

न स्यात्। अत्र पदान्तविधिः। तस्मात् “कौसल्यासुप्रजस् + राम” इति स्थिते “ससजुषो रुः” (पा॰सू॰ ८.२.६६) इत्यनेन रुत्वे “कौसल्यासुप्रजरुँ + राम” इति जातेऽनुबन्धलोपे “कौसल्यासुप्रजर् + राम” इति स्थिते “रो रि” (पा॰सू॰ ८.३.१४) इत्यनेन रलोपे “कौसल्यासुप्रज + राम” इति जाते “ढ्रलोपे पूर्वस्य दीर्घोऽणः” (पा॰सू॰\~६.३.१११) इत्यनेन पूर्वदीर्घे “कौसल्यासुप्रजा + राम” इत्येव। पुना रमते इतिवत्। कथं तर्हि “मनोरथः मनोरमः” इत्यादिषूत्वम्। तत्र पदान्तविधिर्न। “रो रि” (पा॰सू॰\~८.३.१४) इत्यत्र “पदस्य” (पा॰सू॰\~८.१.१६) इत्यस्याधिकारः। तस्मादपदान्ते न प्रवर्तते। तर्हि “हशि च” (पा॰सू॰\~६.१.११४) इत्यनेनोत्वे “मनोरथः मनोरमः” इति।

“कौसल्यासुप्रजस्” इत्यत्रोत्तरपदे कर्मधारयेऽपयार्षोऽसिजिति रामायणस्य प्रबुद्धटीकाकारैः प्राप्तकोदण्डरामप्रसादैर्गोविन्दराजैरुक्तमिति पूर्वमेव मया ज्ञापितम्।

  

